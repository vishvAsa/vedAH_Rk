---
title: वेदोद्भवः
unicode_script: devanagari
---

मूलम् [अत्र](https://archive.org/details/kaushitakibrahma00linduoft/page/24)।

## प्राणेभ्यो लोकाः
प्रजापतिस्तपोऽतप्यत।  
स तपस् तप्त्वा, प्राणादेवेमं लोकं प्रावृहद्,  
अपानादन्तरिक्षलोकं, व्यानादमुं +++(द्यु-)+++लोकं;  

## लोकेभ्यो ज्योतींषि
स एतांस् त्रील्ँ लोकान् अभ्यतप्यत।  
सोऽग्निमेवास्माल् लोकादसृजत।  
वायुम् अन्तरिक्षलोकाद्, आदित्यं दिवः।  

## ज्योत्रिभ्यो मन्त्राः
स एतानि त्रीणि ज्योतींष्यभ्यतप्यत।  
सोऽग्नेरेवर्चो ऽसृजत, वायोर् यजूंष्य्, आदित्यात्सोमानि।  

## वेदेभ्यो व्याहृतयः
स एतां त्रयीं विद्याम् अभ्यतप्यत।  
स यज्ञमतनुत। स ऋचैचाशंसद्, यजुषा प्राचरत्, साम्नोदगायत्।  
अथैतस्या एव त्रय्यै विद्यायै तेजोरसं प्रावृहत्, एतेषामेव वेदानां भिषज्यायै - स भूरित्यृचां प्रावृहद्, भुव इति यजुषां, स्वरिति साम्नां;  

## ज्ञानफलस्तुतिः, ब्रह्मत्वम्
केन दक्षिणतो ब्रह्माऽऽसीत्? कस्य दक्षिणतो वर्षीयान् उदीचीनप्रवणो यज्ञः संतस्थे।  
तस्य +++(यजमानस्य)+++ ह वै दक्षिणतो वर्षीयानुदीचीनैव प्रवणो यज्ञः संतिष्ठते यस्यैवं विद्वान् ब्रह्मा भवति ॥ 

तदाहुर् "यद् ऋचा होता होता भवति, यजुषाऽध्वर्युरध्वर्युः, साम्रोद्वातोद्वाता, केन ब्रह्मा ब्रह्मा भवती"ति -  
यमेवामुं त्रय्यै विद्यायै तेजोरसं प्रावृहत्, तेन ब्रह्मा ब्रह्मा भवति।  
