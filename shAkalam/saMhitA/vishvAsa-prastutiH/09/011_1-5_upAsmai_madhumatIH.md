+++
title = "०११"

+++

## 01 उपास्मै गायता - गायत्री
<div class="js_include" newlevelforh1="3" title="विश्वास-प्रस्तुतिः" unfilled url="/vedAH_Rk/shAkalam/saMhitA/vishvAsa-prastutiH/09/011/01_upAsmai_gAyatA.md">
<details open><summary><h3>विश्वास-प्रस्तुतिः ...{Loading}...</h3></summary>

उ᳓पास्मै गायता नरः  
प᳓वमानाय इ᳓न्दवे  
अभि᳓ देवाँ᳓ इ᳓यक्षते
</details>
</div>
<div class="js_include collapsed" newlevelforh1="3" title="मूलम्" unfilled url="/vedAH_Rk/shAkalam/saMhitA/mUlam/09/011/01_upAsmai_gAyatA.md">
<details><summary><h3>मूलम् ...{Loading}...</h3></summary>

उपा॑स्मै गायता नरः॒ पव॑माना॒येन्द॑वे ।  
अ॒भि दे॒वाँ इय॑क्षते ॥
</details>
</div>

## 02 अभि ते - गायत्री
<div class="js_include" newlevelforh1="3" title="विश्वास-प्रस्तुतिः" unfilled url="/vedAH_Rk/shAkalam/saMhitA/vishvAsa-prastutiH/09/011/02_abhi_te.md">
<details open><summary><h3>विश्वास-प्रस्तुतिः ...{Loading}...</h3></summary>

अभि᳓ ते म᳓धुना प᳓यो᳓  
ऽथर्वाणो **अशिश्रयुः** +++(=मिश्रितवन्तः)+++।  
देवं᳓ देवा᳓य देवयु᳓+++(←देवकामम्)+++ ॥

</details>
</div>
<div class="js_include collapsed" newlevelforh1="3" title="मूलम्" unfilled url="/vedAH_Rk/shAkalam/saMhitA/mUlam/09/011/02_abhi_te.md">
<details><summary><h3>मूलम् ...{Loading}...</h3></summary>

अ॒भि ते॒ मधु॑ना॒ पयोऽथ॑र्वाणो अशिश्रयुः ।  
दे॒वं दे॒वाय॑ देव॒यु ॥
</details>
</div>

## 03 स नः - गायत्री
<div class="js_include" newlevelforh1="3" title="विश्वास-प्रस्तुतिः" unfilled url="/vedAH_Rk/shAkalam/saMhitA/vishvAsa-prastutiH/09/011/03_sa_naH.md">
<details open><summary><h3>विश्वास-प्रस्तुतिः ...{Loading}...</h3></summary>

स᳓ नः **पवस्व** शं᳓ ग᳓वे  
शं᳓ ज᳓नाय श᳓म् अ᳓र्वते+++(=वाजिने)+++ ।  
शं᳓ राजन्न् ओ᳓षधीभ्यः ॥

</details>
</div>
<div class="js_include collapsed" newlevelforh1="3" title="मूलम्" unfilled url="/vedAH_Rk/shAkalam/saMhitA/mUlam/09/011/03_sa_naH.md">
<details><summary><h3>मूलम् ...{Loading}...</h3></summary>

स नः॑ पवस्व॒ शं गवे॒ शं जना॑य॒ शमर्व॑ते ।  
शं रा॑ज॒न्नोष॑धीभ्यः ॥
</details>
</div>

## 04 बभ्रवे नु - गायत्री
<div class="js_include" newlevelforh1="3" title="विश्वास-प्रस्तुतिः" unfilled url="/vedAH_Rk/shAkalam/saMhitA/vishvAsa-prastutiH/09/011/04_babhrave_nu.md">
<details open><summary><h3>विश्वास-प्रस्तुतिः ...{Loading}...</h3></summary>

बभ्र᳓वे नु᳓ स्व᳓-तवसे+++(=बलाय)+++  
ऽरुणा᳓य दिवि-स्पृ᳓शे ।  
सो᳓माय गाथ᳓म् **अर्चत** ॥

</details>
</div>
<div class="js_include collapsed" newlevelforh1="3" title="मूलम्" unfilled url="/vedAH_Rk/shAkalam/saMhitA/mUlam/09/011/04_babhrave_nu.md">
<details><summary><h3>मूलम् ...{Loading}...</h3></summary>

ब॒भ्रवे॒ नु स्वत॑वसेऽरु॒णाय॑ दिवि॒स्पृशे॑ ।  
सोमा॑य गा॒थम॑र्चत ॥
</details>
</div>

## 05 हस्तच्युतेभिरद्रिभिः सुतम् - गायत्री
<div class="js_include" newlevelforh1="3" title="विश्वास-प्रस्तुतिः" unfilled url="/vedAH_Rk/shAkalam/saMhitA/vishvAsa-prastutiH/09/011/05_hastachyutebhiradribhiH_sutaM.md">
<details open><summary><h3>विश्वास-प्रस्तुतिः ...{Loading}...</h3></summary>

ह᳓स्त-च्युतेभिर् अ᳓द्रिभिः  
सुतं᳓ सो᳓मं **पुनीतन** ।  
म᳓धाव् **आ᳓ धावता** म᳓धु ॥

</details>
</div>
<div class="js_include collapsed" newlevelforh1="3" title="मूलम्" unfilled url="/vedAH_Rk/shAkalam/saMhitA/mUlam/09/011/05_hastachyutebhiradribhiH_sutaM.md">
<details><summary><h3>मूलम् ...{Loading}...</h3></summary>

हस्त॑च्युतेभि॒रद्रि॑भिः सु॒तं सोमं॑ पुनीतन ।  
मधा॒वा धा॑वता॒ मधु॑ ॥
</details>
</div>
