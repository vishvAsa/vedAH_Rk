+++
title = "१६ अधा यथा"

+++

अधा॒ यथा॑ नः पि॒तरः॒ परा॑सः प्र॒त्नासो॑ अग्न ऋ॒तमा॑शुषा॒णाः ।  
शुचीद॑य॒न्दीधि॑तिमुक्थ॒शासः॒ क्षामा॑ भि॒न्दन्तो॑ अरु॒णीरप॑ व्रन् ॥


<details><summary>मूलम्</summary>

अधा॒ यथा॑ नᳶ पि॒तर॒ᳶ परा॑सᳶ प्र॒त्नासो॑ अग्न ऋ॒तमा॑शुषा॒णाः ।  
शुचीद॑य॒न्दीधि॑तिमुक्थ॒शासः॒ ख्षामा॑ भि॒न्दन्तो॑ अरु॒णीरप॑ व्रन्न् ।
</details>
<details><summary>पद-पाठः</summary>

अध॑ । यथा᳚ । नः॒ । पि॒तरः॑ । परा॑सः । प्र॒त्नासः॑ । अ॒ग्ने॒ । ऋ॒तम् । आ॒शु॒षा॒णाः ॥ शुचि॑ । इत् । अ॒य॒न्न्॒ । दीधि॑तिम् । उ॒क्थ॒शास॒ इत्यु॑क्थ-शासः॑ । ख्षाम॑ । भि॒न्दन्तः॑ । अ॒रु॒णीः । अपेति॑ । व्र॒न्न्॒ ॥
</details>

<details><summary>भट्टभास्कर-टीका</summary>

11अधेति ॥ **अध** अत एव कर्मसामर्थ्यात् अस्माकं **परासः** पूर्वे पितरः **प्रत्नासः** ततोपि पूर्वे पितरः हे अग्ने **ऋतं** सत्यं यज्ञं वा **आशुषाणा** अश्नुवानाः । अश्नोतेः छान्दसे लिटि रूपम्, तत्र क्वसुकानचोश्छान्दसस्समावेशः । अयस्मयादित्वेन भत्वाद्द्वयोस्संप्रसारणम् । यद्वा - द्विविकरणत्वं लिटि व्यत्ययेन भवति, उप्रत्ययः ।   
ते च **शुचि** शुद्धं स्थानम् । **इत्** इत्यवधारणे । शुच्येव स्थानं यथा **आयन्** आगच्छन् **दीधितिं** स्थानं तद्योगात्ताच्छब्द्यम् । **उक्थशासः** उक्थैः स्तोत्रैः । यत्प्रत्ययः ॥
</details>