+++
title = "०५ उपहूताः पितरः"

+++

उप॑हूताः पि॒तरः॑ सो॒म्यासो॑ बर्हि॒ष्ये॑षु नि॒धिषु॑ प्रि॒येषु॑ ।  
त आ ग॑मन्तु॒ त इ॒ह श्रु॑व॒न्त्वधि॑ ब्रुवन्तु॒ ते॑ऽवन्त्व॒स्मान् ॥

<details><summary>मूलम्</summary>

उप॑हूताᳶ पि॒तरो॑ बर्हि॒ष्ये॑षु नि॒धिषु॑ प्रि॒येषु॑ ।  
त आग॑मन्तु॒ त इ॒ह श्रु॑व॒न्त्वधि॑ ब्रुवन्तु॒ ते अ॑वन्त्व॒स्मान् ।
</details>

<details><summary>पद-पाठः</summary>

उप॑हूता॒ इत्युप॑-हू॒ताः॒ । पि॒तरः॑ । सो॒म्यासः॑ । ब॒र्‌हि॒ष्ये॑षु । नि॒धिष्विति॑ नि-धिषु॑ । प्रि॒येषु॑ ॥ ते । एति॑ । ग॒म॒न्तु॒ । ते । इ॒ह । श्रु॒व॒न्तु॒ । अधीति॑ । ब्रु॒व॒न्तु॒ । ते । अ॒व॒न्तु॒ । अ॒स्मान् ॥
</details>

<details><summary>भट्टभास्कर-टीका</summary>

8उपहूताः ये पितरः अस्मिन् कर्मणि अस्माभिरुपहूताः **सोम्यासः** सोमार्हाः । 'सोममर्हति' इति यप्रत्ययः । **बर्हिष्येषु** यागसंबन्धिषु । भवे साधौ वा यः ।   
**सन्निधिषु** निधीयन्त इति निधयः हवींषि । 'उपसर्गे घोः किः' तेषु निमित्तेषु सप्तमी ।  
प्रियेषु इष्टतमेषु ये आहूताः **आगमन्तु** आगच्छन्तु । 'सर्वे विधयश्छन्दसि विकल्प्यन्ते' इति छत्वाभावः ।   
अतः इह कर्मणि अस्मत्प्रयुक्तास्स्तुतीः **श्रुवन्तु** शृण्वन्तु । 'बहुलं छन्दसि' इति शपो लुक् ।  
**अधिब्रुवन्तु** तेऽस्मान् पक्षपातेन वा अस्मान् आधिक्येन ब्रुवन्तु साधुकृतमेभिरिति । अवन्तु चास्मान्पितरस्ते ॥
</details>