+++
title = "११ यो अग्निः"

+++

यो अ॒ग्निः क्र॑व्य॒वाह॑नः पि॒तॄन्यक्ष॑दृता॒वृधः॑ ।  
प्रेदु॑ ह॒व्यानि॑ वोचति दे॒वेभ्य॑श्च पि॒तृभ्य॒ आ ॥


<details><summary>मूलम्</summary>

यद॑ग्ने कव्यवा॒ह॒न॒ पि॒तॄन्यख्ष्यृ॑ता॒वृधः॑ ।  (??)
प्र च॑ ह॒व्यानि॑ वख्ष्यसि दे॒वेभ्य॑श्च पि॒तृभ्य॒ आ ।
</details>
<details><summary>पद-पाठः</summary>

यत् । अ॒ग्ने॒ ।। क॒व्य॒वा॒ह॒नेति॑ कव्य-वा॒ह॒न॒ । पि॒तृन् । यख्षि॑ । ऋ॒ता॒वृध॒ इत्यृ॑त-वृधः॑ ॥ प्रेति॑ । च॒ । ह॒व्यानि॑ । व॒ख्ष्य॒सि॒ । दे॒वेभ्यः॑ । च॒ । पि॒तृभ्य॒ इति॑ पि॒तृ-भ्यः॒ । आ ॥ 2N ।
</details>

<details><summary>भट्टभास्कर-टीका</summary>

12यदिति अनुष्टुप् ॥ हे अग्ने **कव्यवाहन** हविषो वाहक यत् यस्मात् पितॄन् **ऋतावृधः** ऋतस्य सत्यस्य यज्ञस्य वा वर्धयितॄन् **यक्षि** यजसि । बहुलं छन्दसि इति शपो लुक् ।   
तस्मात्त्वमेव हव्यानि **प्रवक्ष्यसि** प्रवहसि देवेभ्यश्च पितृभ्यश्च । आकारस्समुच्चये । तस्मादेवं महानुभावं त्वामेव वयं यजाम इति ॥
</details>