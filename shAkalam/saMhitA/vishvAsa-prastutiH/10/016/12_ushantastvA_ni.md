+++
title = "१२ उशन्तस्त्वा नि"

+++

उ॒शन्त॑स्त्वा॒ नि धी॑मह्य्  
उ॒शन्तः॒ समि॑धीमहि ।  
उ॒शन्न् उ॑श॒त आ व॑ह  
पि॒तॄन् ह॒विषे॒ अत्त॑वे ॥

<details><summary>मूलम्</summary>

उ॒शन्त॑स्त्वा हवामह उ॒शन्त॒स्समि॑धीमहि ।   
उ॒शन्नु॑श॒त आ व॑ह॒ पि॒तॄन्ह॒विषे॒ अत्त॑वे ।
</details>
<details><summary>पद-पाठः</summary>

उ॒शन्तः॑ । त्वा॒ । ह॒वा॒म॒हे॒ । उ॒शन्तः॑ । समिति॑ । इ॒धी॒म॒हि॒ ॥ उ॒शन्न् । उ॒श॒तः । एति॑ । व॒ह॒ । पि॒तृन् । ह॒विषे᳚ । अत्त॑वे ॥ 
</details>

<details><summary>भट्टभास्कर-टीका</summary>

1उशन्त इत्यनुष्टुप् ॥ **उशन्तः** कामयमानाः पितॄन् त्वा **हवामहे** आह्वयामः । तानेव कामयमानास्त्वां समिधीमहि सम्यग्दीपयामः । त्वमपि तान् पितॄन् उशन्नावह । कीदृशान् **उशतः** हविरत्तुं कामयमानान् **हविषे अत्तवे** हविर्भोक्तुं । तुमर्थे तवै प्रत्ययः, कर्मणस्सप्रदानत्वाच्चत्तुर्थी ॥
</details>