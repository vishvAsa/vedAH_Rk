+++
title = "१६"

+++
अथ ततो ब्रूयच् चतुष्टयानि वानस्पत्यानि सम्भरत
नैयग्रोधान्यौदुम्बरा-ण्याश्वत्थानि
प्लाक्षाणीति क्षत्रं वा एतद्वनस्पतीनां यन्न्यग्रोधो यन्नैयग्रोधानि
सम्भरन्ति क्षत्रमेवास्मिंस्तद्दधाति भौज्यं वा एतद्वनस्पतीनां
यदुदुम्बरो यदौ-दुम्बराणि सम्भरन्ति भौज्यमेवास्मिंस्तद्दधाति साम्राज्यं
वा एतद्वनस्पतीनां यदश्वत्थो यदाश्वत्थानि सम्भरन्ति
साम्राज्यमेवास्मिंस्तद्दधाति
स्वाराज्यं च ह वा एतद्वैराज्यं च वनस्पतीनां यत्प्लक्षो
यत्प्लाक्षाणि सम्भरन्ति स्वाराज्य-वैराज्ये एवास्मिंस्तद्दधात्यथ ततो
ब्रूयाच् चतुष्टयान्यौषधानि सम्भरत तोक्म-कृतानि
व्रीहीणाम्महाव्रीहीणाम्प्रियंगूनां
यवानामिति क्षत्रं वा एतदोषधीनां यद्व्रीहयो यद्व्रीहीणां तोक्म सम्भरन्ति
क्षत्रमेवास्मिंस्तद्दधाति साम्राज्यं वा एतदोषधीनां यन्महाव्रीहयो
यन्माहाव्रीहीणां तोक्म सम्भरन्ति
साम्राज्यमेवा-स्मिंस्तद्दधाति
भौज्यं वा एतदोषधीनां यत्प्रियंगवो यत्प्रियंगूनां तोक्म सम्भरन्ति
भौज्यमेवास्मिंस्तद्दधाति सैनान्यं वा एतदोषधीनां यद्यवा
यद्यवानां तोक्म 

सम्भरन्ति सैनान्यमेवास्मिंस्तद्दधाति १६




 

