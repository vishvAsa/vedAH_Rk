+++
title = "४९"

+++
अग्निष्टोमं वै देवा अश्रयन्तोक्थान्यसुरास्ते समावद्वीर्या एवासन्न
व्यावर्तन्त तान्भरद्वाज ऋषीणामपश्यदिमे वा असुरा उक्थेषु
श्रितास्तानेषां न कश्चन पश्यतीति सोऽग्निमुदह्वयदेह्यू षु ब्रवाणि
तेऽग्न इत्थेतरा गिर इत्यसुर्या ह वा इतरा गिरः
सोऽग्निरुपोत्तिष्ठन्नब्रवीत्किं
स्विदेव मह्यं कृशो दीर्घः पलितो वक्ष्यतीति भरद्वाजो ह वै कृशो दीर्घः
पलित आस सोऽब्रवीदिमे वा असुरा उक्थेषु श्रितास्तान्वो न कश्चन
पश्यतीति तानग्निरश्वो भूत्वाभ्यत्यद्र वद्यदग्निरश्वो
भूत्वाभ्यत्यद्र वत्तत्साकमश्वं
सामाभवत्तत्साकमश्वस्य साकमश्वत्वं
तदाहुः साकमश्वेनोक्थानि प्रणयेदप्रणीतानि वाव तान्युक्थानि
यान्यन्यत्र साकमश्वा-दिति प्रमंहिष्ठीयेन
प्रनयेदित्याहुः प्रमंहिष्ठीयेन वै देवा
असुरानुक्थेभ्यः प्राणुदन्त 

तत्प्राहैव प्रमंहिष्ठीयेन नयेत्प्र साकमश्वेन ४९




 

