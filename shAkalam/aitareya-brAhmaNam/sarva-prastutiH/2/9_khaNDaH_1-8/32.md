+++
title = "३२"

+++
चक्षूंषि वा एतानि सवनानां यत्तूष्णींशंसो
भूरग्निर्ज्योतिर्ज्योतिरग्निरिति
प्रातःसवनस्य चक्षुषी इन्द्रो ज्योतिर्भुवो ज्योतिरिन्द्र इति माध्यंदिनस्य
सवनस्य चक्षुषी सूर्यो ज्योतिर्ज्योतिः स्वः सूर्य इति तृतीयसवनस्य चक्षुषी
चक्षुष्मद्भिः सवनै राध्नोति चक्षुष्मद्भिः सवनैः स्वर्गं लोकमेति य एवं
वेद चक्षुर्वा एतद्यज्ञस्य यत्तूष्णींशंस एका सती
व्याहृतिर्द्वेधोच्यते तस्मादेकं
सच्चक्षुर्द्वेधा मूलं वा एतद्यज्ञस्य यत्तूष्णींशंसो यं
कामयेतानायतनवान्स्यादिति नास्य यज्ञे तूष्णींशंसं
शंसेदुन्मूलमेव तद्यज्ञम्पराभवन्तमनु पराभवति तदु वा आहुः शंसेदेवापि वै
तदृत्विजेऽहितां यद्धोता तूष्णींशंसं न शंसत्यृत्विजि हि सर्वो 

यज्ञः प्रतिष्ठितो यज्ञे यजमानस्तस्माच्छंस्तव्यः शंस्तव्यः ३२


   
४

 