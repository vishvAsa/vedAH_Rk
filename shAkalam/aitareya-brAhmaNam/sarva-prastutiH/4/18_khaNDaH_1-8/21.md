+++
title = "२१"

+++
आहूय दूरोहणं रोहति स्वर्गो वै लोको दूरोहनं वागाहावो ब्रह्म वै वाक् स
यदाह्वयते तद्ब्रह्मणाहावेन स्वर्गं लोकं रोहति स पच्छः प्रथमं
रोहतीमं तल्लोकमाप्नोत्यथार्धर्चशोऽन्तरिक्षं तदाप्नोत्यथ
त्रिपद्यामुं तल्लोकमाप्नोत्यथ केवल्या
तदेतस्मिन्प्रतितिष्ठति य एष तपति
त्रिपद्या प्रत्यवरोहति यथा शाखां धारयमाणस्तदमुष्मिँ ल्लोके
प्रतितिष्ठत्यर्धर्चशोऽन्तरिक्षे पच्छोऽस्मिँ ल्लोक आप्त्वैव
तत्स्वर्गं लोकं यजमाना अस्मिँ ल्लोके
प्रतितिष्ठन्त्यथ य एककामाः स्युः
स्वर्गकामाः पराञ्चमेव तेषां रोहेत्ते जयेयुर्हैव स्वर्गं
लोकं न त्वेवास्मिँ ल्लोके ज्योगिव वसेयुर्मिथुनानि सूक्तानि शस्यन्ते
त्रैष्टुभानि च 

जागतानि च मिथुनं वै पशवः पशवश्छन्दांसि पशूनां अवरुद्ध्यै २१




 

