+++
title = "०९"

+++
अश्वतरीरथेनाग्निराजिमधावत्तासाम्प्राजमानो योनिमकूळयत्तस्मात्ता न
विजा-यन्ते गोभिररुणैरुषा
आजिमधावत्तस्मादुषस्यागतायामरुणमिवैव
प्रभात्युषसो रूपमश्वरथेनेन्द्र आजिमधावत्तस्मात्स उच्चैर्घोष
उपब्दिमान्क्षत्रस्य रूपमैन्द्रो हि स
गर्दभरथेनाश्विना उदजयतामश्विनावाश्नुवातां यदश्विना
उदजयता-मश्विनावाश्नुवातां तस्मात्स सृतजवो दुग्धदोहः सर्वेषामेतर्हि
वाहना-नामनाशिष्ठो रेतसस्त्वस्य वीर्यं नाहरतां तस्मात्स द्विरेता वाजी
तदाहुः सप्त सौर्याणि छन्दांसि शंसेद्यथैवाग्नेयं यथोषस्यं यथाश्विनं सप्त
व देवलोकाः सर्वेषु देवलोकेषु राध्नोतीति तत्तन्नादृत्यं त्रीण्येव
शंसेत्त्रयो वा इमे त्रिवृतो लोका एषामेव लोकानामभिजित्यै
तदाहुरुदु त्यं जातवेदसमिति सौर्याणि प्रति-पद्येतेति
तत्तन्नादृत्यं यथैव गत्वा
काष्ठामपराध्नुयात्तादृक्तत्सूर्यो
नो दिव-स्पात्वित्येतेनैव प्रतिपद्येत यथैव गत्वा काष्ठामभिपद्येत
तादृक्तदुदु त्यं जात-वेदसमिति द्वितीयं शंसति चित्रं
देवानामुदगादनीकमिति त्रैष्टुभमसौ वाव चित्रं देवानामुदेति
तस्मादेतच्छंसति नमो मित्रस्य वरुणस्य चक्षस इति जागतं

तद्वाशीःपदमाशिषमेवैतेनाशास्त आत्मने च यजमानाय च ९




 

