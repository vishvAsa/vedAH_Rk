+++
title = "०८"

+++
तासां वै देवतानामाजिं धावन्तीनामभिसृष्टानामग्निर्मुखम्प्रथमः प्रत्यपद्यत
तमश्विनावन्वागछतां तमब्रूतामपोदिह्यावां वा इदं जेष्याव इति स
तथेत्य-ब्रवीत्तस्य वै ममेहाप्यस्त्विति तथेति तस्मा
अप्यत्राकुरुतां तस्मादाग्नेयमाश्विने शस्यते ता उषसमन्वागछतां
तामब्रूतामपोदिह्यावां वा इदं जेष्याव इति सा
तथेत्यब्रवीत्तस्यै वै ममेहाप्यस्त्विति तथेति तस्या
अप्यत्राकुरुतां तस्मा-दुषस्यमाश्विने शस्यते
ताविन्द्र मन्वागछतां तमब्रूतामावां वा इदम्मघवञ्जेष्याव इति न ह
तं दधृषतुरपोदिहीति वक्तुं स तथेत्यब्रवीत्तस्य वै ममेहाप्यस्त्विति तथेति
तस्मा अप्यत्राकुरुतां तस्मादैन्द्र माश्विने शस्यते तदश्विना
उदजयता-मश्विनावाश्नुवातां यदश्विना
उदजयतामश्विनावाश्नुवातां
तस्मादेतदाश्विन-मित्याचक्षतेऽश्नुते यद्यत्कामयते
य एवं वेद तदाहुर्यच्छस्यत आग्नेयं शस्यत उषस्यम्शस्यत ऐन्द्र मथ
कस्मादेतदाश्विनमित्याचक्षत इत्यश्विनौ हि
तदुदजयतामश्विनावाश्नुवातां यदश्विना
उदजयतामश्विनावाश्नुवातां तस्मादेतदाश्विनमित्याचक्षतेऽश्नुते यद्यत्कामयते य एवं वेद ८




 

