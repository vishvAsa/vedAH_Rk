+++
title = "०२"

+++
गौरिवीतं षोळशि साम कुर्वीत तेजस्कामो ब्रह्मवर्चसकामस्तेजो वै
ब्रह्मवर्चसं गौरिवीतं तेजस्वी ब्रह्मवर्चसी भवति
य एवं विद्वान्गौरिवीतं षोळशि सम कुरुते नानदं षोळशि साम
कर्तव्यमित्याहुरिन्द्रो वै वृत्राय
वज्रमुदयछत्तमस्मै प्राहरत्तमभ्यहनत्सोऽभिहतो
व्यनदद्यद्व्यनदत्तन्नानदं
सामाभवत्तन्नानदस्य नानदत्वमभ्रातृव्यं वा
एतद्भ्रातृव्यहा साम यन्नानदमभ्रातृव्यो भ्रातृव्यहा भवति य
एवं विद्वान्नानदं षोळशि साम कुरुते तद्यदि नानदं कुर्युरविहृतः
षोळशी शंस्तव्यो ऽविहृतासु हि तासु स्तुवते यदि गौरिवीतं विहृतः
षोळशी शंस्तव्यो 

विहृतासु हि तासु स्तुवते २




 

