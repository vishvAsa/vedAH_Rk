+++
title = "३२"

+++
अथ यदौदुम्बराण्यूर्जो वा एषोऽन्नाद्याद्वनस्पतिरजायत यदुदुम्बरो भौज्यं वा
एतद्वनस्पतीनामूर्जमेवास्मिंस्तदन्नाद्यं च भौज्यं च वनस्पतीनां क्षत्रे
दधात्यथ यदाश्वत्थानि तेजसो वा एष वनस्पतिरजायत यदश्वत्थः साम्राज्यं
वा एतद्वनस्पतीनान्तेज एवास्मिंस्तत्साम्राज्यं च वनस्पतीनां क्षत्रे
दधात्यथ यत्प्लाक्षाणि यशसो वा एष वनस्पतिरजायत यत्प्लक्षः
स्वाराज्यं च ह वा एतद्वैराज्यं च वनस्पतीनां यश
एवास्मिंस्तत्स्वाराज्यवैराज्ये च
वनस्पतीनां क्षत्रे दधात्येतान्यस्य पुरस्तादुपकॢप्तानि भवन्त्यथ
सोमं राजानं क्रीनन्ति ते राज्ञ
एवावृतोपवसथात्प्रतिवेशैश्चरन्त्यथौपवसथ्यमहरेतान्यध्वर्युः
पुरस्तादुपकल्पयेताधिषवणं चर्माधिषवणे फलके द्रो णकलशं दशापवि-त्रमद्री
न्पूतभृतं चाधवनीयं च स्थालीमुदञ्चनं चमसं च तद्यदेतद्रा
जनम्प्रा-तरभिषुण्वन्ति तदेनानि द्वेधा
विगृह्णीयादभ्यन्यानि
सुनुयान्माध्यंदिनायान्यानि 

परिशिंष्यात् ३२




 

