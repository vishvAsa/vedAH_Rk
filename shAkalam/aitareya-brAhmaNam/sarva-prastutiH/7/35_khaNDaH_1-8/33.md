+++
title = "३३"

+++
तद्यत्रैतांश्चमसानुन्नयेयुस्तदेतं यजमानचमसमुन्नयेत्तस्मिन्द्वे
दर्भतरुणके प्रास्ते स्यातां तयोर्वषट्कृतेऽन्तःपरिधि
पूर्वम्प्रास्येद्दधिक्राव्णो अकारिषं इत्येतयर्चा
सस्वाहकारयानुवषट्कृतेऽपरमा
दधिक्राः शवसा पञ्च कृष्टीरिति तद्यत्रैतांश्चम-सानाहरेयुस्तदेतं
यजमानचमसमाहरेत्तान्यत्रोद्गृह्णीयुस्तदेनमुपोद्गृह्णीयात्तद्यदेळां
होतोपह्वयेत यदा चमसम्भक्षयेदथैनमेतया भक्षयेद्यदत्र शिष्टं रसिनः सुतस्य
यदिन्द्रो अपिबच्छचीभिः इदं तदस्य मनसा शिवेन सोमं राजानमिह भक्षयामीति
शिवो ह वा अस्मा एष वानस्पत्यः शिवेन मनसा भक्षितो भवत्युग्रं हास्य
राष्ट्रमव्यथ्यम्भवति य एवमेतम्भक्षम्भक्षयति क्षत्रियो
यजमानः शं ना एधि हृइदे पीतः पीतः प्र ण आयुर्जीवसे सोम
तारीरित्यात्मनः प्रत्यभिमर्श ईश्वरो ह वा
एषोऽप्रत्यभिमृष्टो मनुष्यस्यायुः
प्रत्यवहर्तोरनर्हन्मा भक्षयतीति
तद्यदेतेनात्मानमभिमृशत्यायुरेव
तत्प्रतिरत आ प्यायस्व समेतु ते सं ते पयांसि समु यन्तु
वाजा इति चमसमाप्याययत्यभिरूपाभ्यां यद्यज्ञेऽभिरूपं तत्समृद्धम् 

३३




 

