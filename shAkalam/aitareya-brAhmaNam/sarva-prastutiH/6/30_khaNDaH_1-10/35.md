+++
title = "३५"

+++
ते हादित्यानङ्गिरसोऽयाजयंस्तेभ्य याजयद्भ्य इमाम्पृथिवीम्पूर्णां
दक्षिणानामद-दुस्तानियम्प्रतिगृहीतातपत्तां न्यवृञ्जन्सा
सिंही भूत्वा विजृम्भन्ती जनान-चरत्तस्याः शोचत्या इमे प्रदराः
प्रादीर्यन्त येऽस्या इमे प्रदराः समेव हैव ततः
पुरा तस्मादाहुर्न निवृत्तदक्षिणाम्प्रतिगृह्णीयान्नेन्मा शुचा
विद्धा शुचा विध्या-दिति यदि
त्वेनाम्प्रतिगृह्णीयादप्रियायैनाम्भ्रातृव्याय
दद्यात्परा हैव भवत्यथ योऽसौ तपतीँ एषोऽश्वः श्वेतो रूपं
कृत्वाश्वाभिधान्यपिहितेनात्मना
प्रतिचक्रम इमं वो नयाम इति स एष देवनीथोऽनूच्यत आदित्या ह
जरितरङ्गिरोभ्यो दक्षिणामनयन्तां ह जरितर्न प्रत्यायन्निति न हि त
इमाम्प्रत्यायंस्तामु ह जरितः प्रत्यायन्निति प्रति हि तेऽमुमायंस्तां ह
जरितर्न प्रत्यगृभ्णन्निति न हि त इमाम्प्रत्यगृभ्णंस्तामु ह जरितं
प्रत्यगृभ्णन्निति प्रति हि तेऽमुमगृभ्णन्नहा
नेदसन्नविचेतनानीत्येष ह वा अह्नां
विचेतयिता जज्ञा नेदसन्नपुरोगवास इति दक्षिणा वै
यज्ञानाम्पुरोगवी यथा ह वा इदमनोऽपुरोगवं
रिष्यत्येवं हैव यज्ञोऽदक्षिणो रिष्यति तस्मादाहुर्दातव्यैव यज्ञे
दक्षिणा भवत्यप्यल्पिकाप्युत श्वेत आशुपत्वा उतो
पद्याभिर्जविष्ठः उतेमाशु मानम्पिपर्ति आदित्या
रुद्रा वसवस्त्वेळते इदं राधः प्रति गृभ्णीथ्यङ्गि र इति
प्रतिग्रहमेव तद्रा धस ऐछन्निदं राधो बृहत्पृथु
देवा ददत्वा वरन्तद्वो अस्तु सुचेतनम्युष्मे अस्तु दिवे-दिवे
प्रत्येव गृभायतेति प्रत्येवैनं तदजग्रभैषं तं वा एतं
देवनीथं शंसति पदावग्राहं 

यथा निविदं तस्योत्तमेन पदेन प्रणौति यथा निविदः ३५




 

