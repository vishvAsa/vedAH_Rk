+++
title = "०८"

+++
यस्तेजो ब्रह्मवर्चसमिछेत्प्रयाजाहुतिभिः प्राङ्स इयात्तेजो वै
ब्रह्मवर्चसम्प्राची दिक्तेजस्वी ब्रह्मवर्चसी
भवति य एवं विद्वान्प्राङेति
योऽन्नाद्यमिछेत्प्र-याजाहुतिभिर्दक्षिणा
स इयादन्नादो वा एषोऽन्नपतिर्यदग्निरन्नादोऽन्नपतिर्भव-त्यश्नुते
प्रजयान्नाद्यं य एवं विद्वान्दक्षिणैति यः
पशूनिछेत्प्रयाजाहुतिभिः प्रत्यङ्स इयात्पशवो वा एते
यदापः पशुमान्भवति य एवं विद्वान्प्रत्यङ्ङेति यः
सोमपीथमिछेत्प्रयाजाहुतिभिरुदङ्स
इयादुत्तरा ह वै सोमो राजा प्र सोम-पीथमाप्नोति य एवं विद्वानुदङ्ङेति
स्वर्ग्यैवोर्ध्वा दिक्सर्वासु दिक्षु राध्नोति सम्यञ्चो वा इमे
लोकाः सम्यञ्चोऽस्मा इमे लोकाः श्रियै दीद्यति य एवं वेद पथ्यां यजति
यत्पथ्यां यजति वाचमेव तद्यज्ञमुखे सम्भरति प्राणापाना-वग्नीषोमौ
प्रसवाय सविता प्रतिष्ठित्या अदितिः पथ्यामेव यजति यत्पथ्यामेव यजति
वाचैव तद्यज्ञम्पन्थामपिनयति चक्षुषी एवाग्नीषोमौ प्रसवाय सविता
प्रतिष्ठित्या अदितिश्चक्षुषा वै देवा यज्ञम्प्राजानंश्चक्षुषा
वा एतत्प्रज्ञायते यदप्रज्ञेयं तस्मादपि मुग्धश्चरित्व यदैवानुष्ठ्या
चक्षुषा प्रजानात्यथ प्रजानाति यद्वै तद्देवा यज्ञम्प्राजानन्नस्यां
वाव तत्प्राजानन्नस्यां समभरन्नस्यै वै यज्ञस्तायतेऽस्यै
क्रियतेऽस्यै सम्भ्रियत इयं
ह्यदितिश्तदुत्तमामदितिं यजति
यदुत्तमामदितिं 

यजति यज्ञस्य प्रज्ञात्यै स्वर्गस्य लोकस्यानुख्यात्यै ८




 

