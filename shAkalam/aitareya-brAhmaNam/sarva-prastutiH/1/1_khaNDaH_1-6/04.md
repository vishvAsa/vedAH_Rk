+++
title = "०४"

+++

त्वमग्ने सप्रथा असि सोम यास्ते मयोभुव इत्याज्यभागयोः पुरोनुवाक्ये
अनुब्रूयाद्यः पूर्वमनीजानः स्यात्तस्मै त्वया यज्ञं वि
तन्वत इति यज्ञमेवास्मा एतद्वितनोत्यग्निः प्रत्नेन मन्मना सोम
गीर्भिष्ट्वा वयमिति यः पूर्वमीजानः स्यात्तस्मै प्रत्नमिति पूर्वं
कर्माभिवदति तत्तन्नादृत्यमग्निर्वृत्राणि जङ्घनत्त्वं सोमासि
सत्पतिरिति वार्त्रघ्नावेव कुर्याद्वृत्रं वा एष हन्ति यं यज्ञ
उपनमति तस्माद्वार्त्रघ्नावेव कर्तव्यावग्निर्मुखम्प्रथमो
देवतानामग्निश्च विष्णो तप उत्त-मम्मह
इत्याग्नावैष्णवस्य हविषो याज्यानुवाक्ये भवत
आग्नावैष्णव्यौ रूप-समृद्धे एतद्वै यज्ञस्य समृद्धं
यद्रू पसमृद्धं यत्कर्म क्रियमाणमृगभिवदत्यग्निश्च ह वै
विष्णुश्च देवानां दीक्षापालौ तौ दीक्षाया ईशाते
तद्यदाग्नावैष्णवं हविर्भवति यौ दीक्षाया ईशाते तौ प्रीतौ
दीक्षाम्प्रयछतां यौ दीक्षयितारौ तौ दीक्षयेतामिति 

त्रिष्टुभौ भवतः सेन्द्रि यत्वाय ४

 