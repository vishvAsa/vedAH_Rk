+++
title = "२९"

+++
वृषशुष्मो ह वातावत उवाच जातूकर्ण्यो वक्ता स्मो वा इदं देवेभ्यो यद्वै
तदग्निहोत्रमुभयेद्युरहूयतान्येदुर्वाव तदेतर्हि हूयत इत्येतदु
होवाच कुमारी गन्धर्वगृहीता वक्ता स्मो वा इदम्पितृभ्यो यद्वै
तदग्निहोत्रमुभयेद्युरहूयता-न्येदुर्वाव तदेतर्हि हूयत
इत्येतद्वा अग्निहोत्रमन्येद्युर्हूयते यदस्तमिते सायं
जुहोत्यनुदिते प्रातरथैतदग्निहोत्रमुभयेद्युर्हूयते यदस्तमिते सायं
जुहोत्युदिते प्रातस्तस्मादुदिते होतव्यं चतुर्विंशे ह वै
संवत्सरेऽनुदितहोमि गायत्रीलोक-माप्नोति द्वादश उदीतहोमि स यदा द्वौ
संवत्सरावनुदिते जुहोत्यथ हास्यैको हुतो भवत्यथ य उदिले जुहोति
संवत्सरेणैव संवत्सरमाप्नोति य एवं विद्वानुदिते जुहोति तस्मादुदिते
होतव्यमेष ह वा अहोरात्रयोस्तेजसि जुहोति योऽस्तमिते सायं
जुहोत्युदिते प्रातरग्निना वै तेजसा
रात्रिस्तेजस्वत्यादित्येन
तेजसाहस्तेजस्वदहोरात्रयोर्हास्य तेजसि
हुतम्भवति य एवं विद्वानुदिते जुहोति 

तस्मादुदिते होतव्यम् २९




 

