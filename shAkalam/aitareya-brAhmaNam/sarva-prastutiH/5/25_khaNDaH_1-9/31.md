+++
title = "३१"

+++
उद्यन्नु खलु वा आदित्य आहवनीयेन रश्मीन्संदधाति स योऽनुदिते जुहोति यथा
कुमाराअ वा वत्साय वाजाताय स्तनम्प्रतिदध्यात्तादृक्तदथ य उदिते
जुहोति यथा कुमाराय वा वत्साय वा जाताय
स्तनम्प्रतिदध्यात्तादृक्तत्तमस्मै
प्रतिधीयमानमुभयोर्लोकयोरन्नाद्यमनु प्रतिधीयतेऽस्माच्च
लोकादमुष्मच्चोभाभ्यां स योऽनुदिते
जुहोति यथा पुरुषाय वा हस्तिने वाप्रयते हस्त आद-ध्यात्ताद्रि क्तदथ य
उदिते जुहोति यथा पुरुषाय वा हस्तिने वा प्रयते हस्त
आदध्यात्तादृक्तत्तमेष एतेनैव
हस्तेनोर्ध्वं हृत्वा स्वर्गे लोक आदधाति य एवं
विद्वानुदिते जुहोति तस्मादुदिते होतव्यमुद्यन्नु खलु वा आदित्यः
सर्वाणि भूतानि प्रणयति तस्मादेनम्प्राण चा\!क्षते प्राणे हास्य
सम्प्रति हुतम्भवति य एवं विद्वानुदिते जुहोति तस्मादुदिते होतव्यमेष
ह वै सत्यं वदन्सत्ये जुहोति योऽस्तमिते सायं जुहोत्युदिते प्रातर्भूर्भुवः
स्वरोमग्निर्ज्योतिर्ज्योतिरग्निरिति सायं जुहोति भूर्भुवः स्वरॐ सूर्यो
ज्योतिर्ज्योतिः सूर्य इति प्रातः सत्यं हास्य वदतः सत्ये हुतम्भवति
य एवं विद्वानुदिते जुहोति तस्मादुदिते होतव्यं तदेषाभि यज्ञगाथा गीयते
प्रताःप्रातरनृतं ते वदन्ति पुरोदयाज्जुह्वति येऽग्निहोत्रन्दिवा 

कीर्त्यमदिवा कीर्तयन्तः सूर्यो ज्योतिर्न तदा ज्योतिरेषाम् इति ३१




 

