+++
title = "०१ प्रथमः खण्डः"

+++


## अथातः संहिताया उपनिषत्

**अथ तृतीयारण्यके प्रथमोऽध्यायः प्रथमः खण्डः**

**विष्णुनामगतपूर्वोत्तरसन्धीनां महिमावर्णनम्**

# **उपनिषत्**

अथातः संहिताया उपनिषत् ।

**सर्वशब्दानां विष्णुनामार्थकत्वकथनम्**

## भाष्यं

विष्णुनाम्नी षकारस्य णकारस्य च संहिताम् । विष्णोस्तु बहुरूपाणां वाचिकामृषयो विदुः ॥ तौ च वर्णों हरेः सम्यक्स्वरूपप्रतिपादकौ । बहुधैव स्थितस्यास्य सदैवैकस्वरूपिणः ॥ विष्णुनामार्थरूपत्वाद्वेदानामपि सर्वशः ।

अन्येषामपि शब्दानां संहिता विष्णुवाचिकाः ॥ तद्वाचकास्तथा वर्णाः सर्वे लौकिकवैदिकाः ।

### **भावप्रदीपः**

विष्णुनामार्थरूपाणां वेदानां संहितात्मनाम् । लौकिकानां च शब्दानां मुख्यवाच्यं हरिं भजे ॥ ‘अथातःसंहिताया उपनिषत्' इत्येतत्खंडं (व्याख्यास्यन् आद्य-वाक्यं तावत् ) " व्याचष्टे - विष्णुनानीति ॥ संहितां सन्धिम् । ऋषयो मांडूकेयादयः । न केवलं षकारणकारयोः संहितामात्रं बहु- रूपविष्णुवाचकं किन्तु तौ षकारणकाराख्यौ वर्णों च सदैवैकस्वरूपिणोऽपि बहुधैव स्थितस्य बहुरूपतया भिन्नवद्विद्य- मानस्य अस्य हरेः स्वरूपस्य सम्यक् प्रतिपादकौ मन्तव्यौ । अस्तु विष्णुनाम्नि संहितातद्गतवर्णवाच्यत्वं विष्णोस्ततः किमित्यत आह- विष्विति ॥ अन्येषामग्य्रादिशब्दानामपि संहिता विष्णुवाचिकाः । तथा तद्गतवर्णाश्च तद्वाचकाः । ततश्च वैदिकानामेव शब्दानां लौकिकत्वाल्लौकिकवैदिकाः सर्वे शब्दा विष्णोरेव वाचका ज्ञेया इत्यर्थः । एतेन संहिताया विष्णुनामसंहितायास्तद्व्याख्यानभूतसर्ववैदिकशब्द- संहितायास्तदभिन्नलौकिकशब्दसंहितायाश्च । उपलक्षणमेतत् । तत्तत् संहितागताः सर्वे वर्णाश्च ग्राह्याः । तेषाम् उपनिषद् रहस्यं भगवद्रूप - वाचकत्वं रूपं निरूप्यत इति मूलवाक्यं व्याख्यातं भवति ॥

------------------------------------------------------------------------

पृथिवी पूर्वरूपम्

**संहिताविद्या - मण्डूकेयमुनेरुपासनम्**

# **उपनिषत्**

पृथिवी पूर्वरूपम् । द्यौरुत्तररूपम् । वायुस्संहितेति माण्डूकेयः ।

## भाष्यम्

पृथिवीनामकं रूपं पृथुत्वात् पृथिवीस्थितम् । देवता पूर्ववर्णस्य पूर्वरूपं तदुच्यते ॥ देवतोत्तरवर्णस्य क्रीडनाच्च द्युनामकम् । दिवि स्थितं हरे रूपमुत्तरं रूपमुच्यते ॥ वेदकत्वाञ्चायनत्वाद्रूपं यद्वायुनामकम् । विष्णोस्तद्वर्णयोर्मध्यदेवतेति प्रकीर्तितम् ॥ संहितानामकं तच्च रूपद्वयसहस्थितेः ।

### **भावप्रदीपः**

'पृथिवी पूर्वरूपं द्यौरुत्तररूपं वायुः संहिता' इति वाक्यं व्याचष्टे- पृथिवीति ॥ विष्णुनानि पूर्ववर्णस्य देवतात्वात्पूर्वरूपं, उत्तरवर्णस्य देवतात्वादुत्तररूपम् । वेदकत्वाद् वः । वातेरवगत्यर्थादन्तर्णीतण्य- र्थात् 'आतोऽनुपसर्गे कः" इति कः । विदेर्वा डष् टिलोपश्च । अयनत्वाद् आश्रयत्वादायुः । अय पय गतौ इण् गतौ वा । अस्मादधिकरणे उणू । वश्वासावायुश्चेति वायुनामकं विष्णोर्यद्रूपं तद् वर्णयोर्मध्यदेवता । तच्च रूपं संहितानामकं, कुतः? रूपद्वयसह- स्थितेः पूर्वोत्तरवर्णदेवतारूपद्वयेन सहस्थितत्वादित्यर्थः ॥ विष्णुनानि पूर्वोत्तरवर्णयार्मतभेदकथनं सर्वेषामुपादेयत्वोपपादनं च

