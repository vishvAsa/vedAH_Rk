+++
title = "०२ द्वितीयः खण्डः"

+++


## अथ कौण्ठरव्यः

**अथ तृतीयारण्यके द्वितीयोऽध्यायः द्वितीयः खण्डः**

**अधिदैवे कौण्ठरव्यमुनेरुपासनम्**

# **उपनिषत्**

अथ कौण्ठरव्यः । त्रीणि षष्टिशतान्यक्षराणां, त्रीणि षष्टि शतान्यूष्मणां त्रीणि षष्टि शतानि सन्धीनाम् । यान्यक्षराण्यवोचामाहानि तानि यानूष्मणोऽवोचाम रात्रयस्ताः, यान् सन्धीनवोचामाहोरात्राणां ते सन्धय इत्यधिदैवतम् ।

**अधिदैवे कौण्ठरव्यमुनेरुपासनफलम्**

अथाध्यात्मम् । यान्यक्षराण्यधिदैवतमवोचाम, अस्थीनि तान्यध्यात्मम् । यानूष्मणोऽधिदैवतमवोचाम, मज्जान- स्तेऽध्यात्मम् । एष ह वै सम्प्रति प्राणो यन्मज्जा । एतद्रेतः । न ह वा ऋते प्राणाद्रेतः सिच्यते । यद्वा ऋते प्राणाद्रेतः सिच्येत, पूयेन्न सम्भवेत् । यान्सन्धीन-धिदैवतमवोचाम पर्वाणि तान्यध्यात्मम् । तस्यैतस्य त्रयस्य,अस्थ्नां मज्ज्ञां पर्वणामिति पञ्चेतश् चत्वारिंशच्छतानि पञ्चेतः । तदशीतिसहस्रं भवति । अशीतिसहस्रं वा अर्क लिनो बृहतीरहरभिसम्पादयन्ति ।

**कौण्ठरव्यमुनेरुपासनं**

स एषोऽक्षरसंमानश्चक्षुमयः श्रोत्रमयश्छन्दोमयो मनो- मयो वाङ्मय आत्मा । स य एवमेतमक्षरसंमानं चक्षुर्मयं श्रोत्रमयं छन्दोमयं मनोमयं वाङ्मयमात्मानं वेदाक्षराणां सायुज्यं सरूपतां सलोकतामनुते पुत्री पशुमान् भवति सर्वमायुरेति॥३.२.२॥

**मुनिमतेषु विवक्षाभेद एव न विरोधः**

## भाष्यम्

एवमुक्तप्रकारेण तस्य ह्यक्षरनामकम् । अशीत्युत्तरसाहस्रं रूपं वर्णेषु संस्थितम् ॥ विष्णुनाम्नोऽथवान्येषु पञ्चाशत्सङ्ख्यकेष्वपि । तावत् सङ्ख्यानि देहेषु पृथङ्गज्जस्थिपर्वसु ॥ रूपाणि विष्णोस्तावन्ति (चेष्टकानि) इष्टकासु पृथक् पृथक् । अर्कस्थितबृहत्याख्यरूपाण्यह्नां च सर्वशः ॥ सम्पादकानि तान्येव तान्यक्षरमितानि च । अस्थ्यादिस्थितरूपाणि तान्युपास्य विमुच्यते ॥ इति च ।

### **भावप्रदीपः**

'अथ कौण्ठरव्यः' इत्येतत्' व्याचष्टे - एवमुक्तप्रकारेणेत्यादिना ॥ अस्थिमज्जापर्वसु प्रत्येकं षष्ट्युत्तरत्रिशतरूपाणि सन्तीत्युक्तप्रकारेण अशीत्युत्तरसाहस्रं रूपमिति योजना । स एषोऽक्षरसंमानः' इति वक्ष्यमाणानुरोधेनाक्षरनामकमित्युक्तम् । अक्षराणाम् ऊष्मणां सन्धीनां च पृथक् त्रीणि षष्टिशतानीत्युक्तत्वाद् आहत्याशीत्युत्तरसाहस्रमित्युक्तम् । विष्णुनाम्नो वर्णेषु वकारादिषु । अथवाऽन्येषु अन्यनामघटकेषु पञ्चाशत्संख्याकेष्वपि वर्णेषु स्थितम् । अत्रापि विष्णुनामग्रहणं पूर्ववद्वक्ष्यमाणानुरोधेनैव । ‘यान्यक्षराण्यधिदैवतमवोचामास्थीनि तान्यध्यात्मम्' । 'यान ऊष्मणोऽधिदैवतमवोचाम मज्जानस्तेऽध्यात्म्' । ' यान् सन्धीन् इधिदैवतमवोचाम पर्वाणि तान्यध्यात्मं' इति बाक्यत्रयतात्पर्यमाह– तावत्संख्यानीति ॥ ' अशीतिसहस्रं वाऽर्कलिनो बृहती' त्यस्य तात्पर्यमाह - तावन्तीति ॥ अर्कस्थितबृहत्याख्यरूपाणि तावन्ति अशीत्युत्तरसहस्रसंख्याकानि इष्टकासु चित्यवयवभूतासु षष्ट्युत्तर- शतत्रयसंख्याकासु । ‘इष्टकादेवतां विष्णुं षष्टयुत्तरशतत्रयम् इति काठकभाष्योक्तेः । पृथक् पृथक् एकैकस्यामिष्टकायां त्रीणि त्रीणीत्येवं स्थितानीत्यर्थः । अत्रार्कपदेन सूर्यवच्चितिरप्युच्यते । 'अर्कः शीघ्र- गतित्वतः श्येन एव तदाकारा चितिरर्कपदोदिता " इति प्रागुक्त- त्वाच्चितेरप्यहःसंपादकताया वक्ष्यमाणरीत्याऽवगमाच्च । 'अहरभि संपादयन्ती’त्यस्यार्थमाह– अह्नां चेति । सर्वशः सर्वेषाम् । ' स एषोऽक्षरसंमान' इत्येतद्व्याचष्टे - तान्यक्षरमितानि चेति ॥ नन्वक्षराणां पञ्चाशत्वात्कथमशीत्युत्तरसहस्ररूपाणामक्षरसंमानत्वमित्यत उक्तमुपपादकं स्मारयति - अस्थ्यादिस्थितरूपाणीति । अस्थि- मज्जापर्वगतानां पृथक् षष्ट्युत्तरत्रिशतरूपाणामेव ' यान्यक्षराण्यधि- दैवतमवोचामास्थीनि तान्यध्यात्मं' इत्यादिना त्रिविधाक्षरगतत्वस्यो- क्तत्वादक्षराणां पञ्चाशत्वेऽप्यक्षरसंमानत्ववचनमुपपन्नमेवेति भावः । ‘स य एवमक्षरसंमानं’ इत्यादि फलवाक्यार्थमाह- तान्युपस्य विमुच्यत इति ॥

------------------------------------------------------------------------

तस्यैतस्यात्मनस्तस्य शरीराख्यस्यात्मनो य आत्मा

**अस्थिमज्जादिशब्दैर्वाच्यो भगवान्**

## भाष्यं

तस्यैतस्यात्मनस्तस्य शरीराख्यस्यात्मनो य आत्मा' आदानादि- कर्ता तस्य परमात्मन एतस्य । अस्थ्नां मज्ज्ञां पर्वणां च 'मिलितानामपि विंशोत्तरसप्तशतत्वोक्तेस्तत्रस्थ 'विष्णुरूपाण्येवो- च्यन्त इति सिद्धम् । अस्थ्यादीन्येव चेदशीत्युत्तरसहस्राणि सन्ति हि । षणु (ण) ष्णुरित्येतानि विष्णुनामगतान्यूष्माक्षरसन्धिनामकानि तद्गतभगवद्रूपाणि मुख्यतस्तन्नामकानि ।

### **भावप्रदीपः**

एवं प्रमाणेन खण्डद्वयं व्याख्यायापि स्पष्टत्वार्थं तदेव क्वचिद्वि- शदयिष्यन् ‘तस्यैतस्यात्मनः' इति पूर्वखण्डीयं वाक्यमनूद्य व्याचष्टे - तस्यैतस्येति ॥ शरीराख्यस्य शरीरेन्द्रियादिसंघातरूपस्यात्मन इत्यर्थः । तथा च तस्यैतस्येति व्यधिकरणषष्ठ्यौ । आत्मन इति चावर्तनीयम् । तत्रैकः संघातपरः । अपरः परमात्मपर इत्युक्तं भवति । अन्यथा तस्यैतस्येत्यनयोरन्यतरवैयर्थ्यापत्तिः । केवलसंघातपरत्वे तदीय प्राणादीनामूष्मादिरूपत्वानुपपत्तिश्चेति भावः । नन्वस्थ्यादिसंख्यापर- त्वमेवैषां वाक्यानां किं न स्यात् । किं भगवत्परत्वेन संयोज - नयेत्यतोऽत्र ज्ञापकमाह- अस्थ्नामिति ॥ अन्यथा बाधकमाह- अस्थ्यादीनीति ॥ सन्ति भवन्ति ।

' त्रीणि षष्टिशतान्यक्षराणां' इत्यादिकं विष्णुनामगतवर्णस्थरूप- परत्वेन व्याख्यातम् । तत्कथमित्यतो विशदयति - ष णु णुरिति । तत्र षकार ऊष्मा । णुकारः स्पर्शाक्षरम् । ष्णु इति सन्धिस्तन्नाम- कानि तद्गतभगवद्रूपाण्येव मुख्यतस्तन्नामकानि । ऊष्मादयस्त्वमुख्यत एवोष्मादिनामानः । मुख्यामुख्ययोर्मुख्यस्यैव ग्राह्यत्वादक्षरादिशब्दा विष्णुपरा एव व्याख्याता इति भावः ॥

