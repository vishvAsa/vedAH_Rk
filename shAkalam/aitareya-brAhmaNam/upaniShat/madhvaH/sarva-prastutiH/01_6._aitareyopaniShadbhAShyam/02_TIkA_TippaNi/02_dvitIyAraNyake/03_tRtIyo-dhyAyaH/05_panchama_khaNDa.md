+++
title = "०५ पञ्चमः खण्डः"

+++


## तद्वा इदं बृहतीसहस्रं सम्पन्नम्

॥ **अथ तृतीयाध्याये पञ्चमः खण्डः** ॥

**बृहतीसहस्रसम्पादनविषये विप्रतिपत्तिः**

# **उपनिषत्**

तद्वा इदं बृहतीसहस्रं सम्पन्नम् । तद्धैतदेके नानाच्छन्दसां सहस्रं प्रतिजानते । किमन्यत्सत् । अन्यद् ब्रूयामेति, त्रिष्टुप्सहस्रमेके, जगतीसहस्रमेके, अनुष्टुप्सहस्रमेके ।

## भाष्यं

तदिदमुक्तप्रकारेणैव बृहतीसहस्रं सम्पन्नं भवति । तदेके नाना- च्छन्दसां सहस्रं शंसितव्यमेव बृहतीसहस्रसम्पादनमविवक्षितमिति प्रतिजानते । केचित् त्रिष्टुप्सहस्रमेव शंसितव्यमिति ॥

### **भावप्रदीपः**

'तद्वा इदं बृहतीसहस्रं ' इति खण्डं व्याचष्टे - तदिदमुक्त - प्रकारेणेत्यादिना ॥ तत्र बृहतीसहस्रसंपादनप्रकारस्य प्राङ् निरू-पितत्वात्तन्निरूपणीयान्तरस्याभावाद्व्यर्थमेवेदं तद्वा इदमित्यादिकथन- मित्याशङ्कय मतान्तरप्रतिशेधार्थं प्रागुक्तप्रकारतावधारणाय पुनः- प्रस्तावनार्थत्वान् नेदं व्यर्थमित्याशयेनादिमवाक्यं व्याख्याति- तदिदमुक्तेति ॥ तदिदं बृहतीसहस्रम् उक्तप्रकारेणैव यावतीभिर् ऋग्भिः शंसिताभिः षट्त्रिंशतमक्षराणां सहस्राणि भवन्ति तावन्त्यः शंसनीया इत्याद्यत्युक्तप्रकारेण शंसनं कृतं चेदेव संपन्नं भवति नान्यथेत्यर्थः । स्यादेतद्बृहतीसहस्रसंपादनस्योक्तप्रकारतावधारणं यदि तत्संपादनमेव कर्तव्यं स्यात् । नैतदस्ति । त्रिष्टुबादिसहस्राणामपि शंसनसंभवादित्याशङ्कच प्रतिषेधार्थं मातान्तरमनुवदति- तद्वैक इति ॥ तव्याचष्टे - तदेक इति । तत् तत्र शंसनविषये । नानाछन्दसां नानाछन्दस्कानामृचां सहस्रम् । एवमनियममतमनूद्य नियममतान्त- राण्यनुवदति - त्रिष्टुप् सहस्र मेक इत्यादि ॥ तदिदं नानाछन्दसां सहस्रमित्यस्यैव विवरणमिति प्रतीतिनिरासयैतेषां मतान्तरत्वज्ञापना- योपलक्षणयैकं वाक्यं सावधारणं व्याचष्टे- केचिदिति ॥ एवं केचिज्जगतीसहस्रमेव शंसितव्यमिति । केचिदनुष्टुप्सहस्रमेव शंसि- तव्यमिति प्रतिजानत इत्यपि द्रष्टव्यम् ॥

------------------------------------------------------------------------

अनुष्टुभमनु चर्चर्यमाणमिन्द्रं निचिक्युः कवयो मनीषा

**अनुष्टुप् छन्दोमहिमानिरूपणम्**

# **उपनिषत्**

तदुक्तमृषिणा - 'अनुष्टुभमनु चर्चर्यमाणमिन्द्रं निचिक्युः कवयो मनीषा' इति । वाचि वै तदैन्द्रं प्राणंन्यचायन्नित्येतत् तदुक्तं भवति ।

## भाष्यम्

अनुष्टुप्सहस्रमेवेति वदन्तोऽनुष्टुप्प्रशंशात्मिकामृचं" दर्शयन्ति । बीभत्सूनां जगद्भर्तुमिच्छूनाम् अपां सयुजं सहैव चरन्तं चाहुः । विष्णुं हंसस्वरूपिणम् अनुष्टुभं चर्चर्यमाणं पुनः पुनर्वदन्तं परमेश्वरं ददृशुश्च ।

### **भावप्रदीपः**

तदुक्तमृषिणेति स्वोक्तार्थे साधकतया पूर्वपक्षिभिर्मन्त्र उदाह्रियते । एतच्चतुर्मतसाधारणमिति प्रतीतिनिरासायैतद्वाक्यमवतारयति - अनुष्टु- बिति ॥ दर्शयन्तीत्यनन्तरं तदुक्तमृषिणेत्यादिनेति शेषः'बीभत्सूनां सयुजं हंसमाहुरपां दिव्यानां सख्ये चरन्तम् इति मन्त्रस्य पूर्वार्धः । अत आदित आरभ्य मन्त्रं व्याचष्टे – बीभत्सूना- मित्यादिना ॥ अपाम् अपशब्दवाच्यानां सर्वेषां देवानाम् । 'आप इत्याप इति होवाच' इति प्रागुक्तत्वात् । सयुजमित्यनुवादः सहैवेति तस्य तात्पर्यकथनम् । ( चरन्तमित्यस्य अत्राप्यनुषङ्ग इति भावेन चरन्तं चेत्युक्तम् । विष्णुमिति विशेष्यप्रदर्शनम् ) इन्द्रमि- त्यस्यार्थः– परमेश्वरमिति । निचुक्युरित्यस्य - ददृशुरिति । आहुरिति क्रियासमुच्चयार्थश्चशब्दः ॥

