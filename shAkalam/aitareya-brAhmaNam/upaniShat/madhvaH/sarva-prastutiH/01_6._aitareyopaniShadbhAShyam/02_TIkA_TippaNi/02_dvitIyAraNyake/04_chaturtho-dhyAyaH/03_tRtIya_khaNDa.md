+++
title = "०३ तृतीयः खण्डः"

+++


## सईक्षेत, इमे नु लोकाश्च लोकपालाश्चान्नमेभ्यः सृजा इति

**॥ अथ द्वितीयारण्यके चतुर्थोऽध्यायस् तृतीयः खण्डः ॥**

****

**अन्नसृष्टिः**

# **उपनिषत्**

सईक्षेत, इमे नु लोकाश्च लोकपालाश्चान्नमेभ्यः सृजा इति । सोऽपोऽभ्यतपत् । ताभ्योऽभितप्ताभ्यो मूर्तिर-जायत । या वैसा मूर्तिरजायत अन्नं वै तत् । तदेतत्सृष्टं पराङ्गत्यजिघांसत् ।

## भाष्यम्

पुनरैच्छत् केशवोऽसावन्नमेभ्यः सृजा इति । अबाख्या देवताः पूर्वं सृष्ट्वा ब्रह्मादिकाः पुनः ॥ ददर्शऽशु विशालाभ्यां नेत्राभ्यां पुष्करेक्षणः । तद्दर्शनात् तदिच्छातस्तासां देहोऽभवत् पृथक् ॥ सर्वासामपि देहैकदेशेभ्यो मिलितं शुभम् । सर्वैरधिष्ठितं चैव विरिञ्चेन विशेषतः ॥
दिव्यावयवसम्पन्नमेकमेव सुलोचनम् । भोग्यभोक्त्रात्मना नास्ति तस्य दुःखं कथञ्चन ॥ ते हि देवाः स्वयं भोग्याः स्वयं भोक्तार एव च । क्रीडन्ते मोदिनो नित्यं तथाप्यन्नात्मकस्त्वसौ ॥ क्रीडयापाक्रमत् किञ्चित्.................॥

### **भावप्रदीपः**

' स ईक्षत' इत्यादिखंडं व्याचष्टे - पुनरैच्छदित्यादिना ॥ ‘सोऽभ्यतपत्’ इत्यस्यार्थः- अबाख्यदेवता इति ॥ ददर्शेत्यनेन दर्शनमेवाभितपनमित्युक्तं भवति । 'ताभ्योऽभितप्ताभ्यो मूर्तिरजायत' इत्यस्यार्थः- तद्दर्शनादिति । 'पृथग्देहोऽभवत्' इत्युक्तमेव विशद- यति - सर्वासामिति ॥ शरीरमिति वा रूपमिति वा विशेष्यमध्या- हार्यम् । तेन मिलितमित्यादिनपुंसकोपपत्तिः । ' या वै सा मूर्तिर - जायतान्नं वै तत्' इति तद्रूपस्यान्नत्वमुच्यते । तेन देवानां पूर्वो- त्पन्नानां भोक्तृत्वमस्यामूर्तेर्भोग्यत्वं प्राप्तम् । न चैतद्युज्यते । मूर्तेरपि सकलदेवताधिष्ठितत्त्वेन भोक्तृणामेव भोग्यात्मकत्वप्राप्त्या खादनादिना दुःखस्यापि प्रसङ्गादित्यत आह- भोग्येति ॥ भोग्यभोक्त्रात्मना - स्थितस्य तस्य देवसमुदायस्य । कुतो दुःखं नास्तीत्यत आह- ते हीति ॥ स्वयमेव भोग्याः स्वयमेव भोक्तारश्च सन्तो नित्यं मोदिन एव क्रीडन्त इत्यन्वयः । तर्हि ‘तदेतत्सृष्टं पराङ् अत्यजिघांसत्' इति तस्या अन्नमूर्तेरात्मादनभिया पलायनोक्तिः कथमित्यतस्तदपि क्रीड - यैवेत्याह– तथापीति ॥ असौ देहः । देवतासमुदायो वा । ब्रह्मा वा ।

------------------------------------------------------------------------

तद्वाचाऽजिघृक्षत्

**अन्नदाता मुख्यवायुः **

# **उपनिषत्**

तद्वाचाऽजिघृक्षत् । तन्नाशक्नोद् वाचा ग्रहीतुम् । स यद्धैनद्वाचाऽग्रहैष्यदभिव्याहृत्य हैवान्नमत्रप्स्यत् तत्प्राणेनाजिघृक्षत्, तन्नाशक्नोत् प्राणेन ग्रहीतुम् । स यद्वैनत् प्राणेनाग्रहष्यद् अभिप्राण्य हैवान्नमत्रप्स्यत् । तचक्षुषाऽजिघृक्षत्, तन्नाशक़ोच्चक्षुषा ग्रहीतुम् । स यद्वैनच्चक्षुषाऽग्रहैष्यद् दृष्ट्वा हैवान्नमत्रप्स्यत् । तच्छ्रोत्रे- णाजिघृक्षत्, तन्नाशक्रोच्छ्रोत्रेण ग्रहीतुम् । स यद्वैन- च्छ्रोत्रेणाग्रहष्यत् श्रुत्वा हैवान्नमत्रप्स्यत् । तत् त्वचाऽ- जिघृक्षत्, तन्नाशक्नोत् त्वचा ग्रहीतुम् । स यद्वैनत् त्वचाऽग्रहैष्यत् स्पृष्ट्वा है वान्नमत्रप्स्यत् । तन्मनसाऽ- जिघृक्षत् तन्नाशक्रोन् मनसा ग्रहीतुम् । स यद्वैतन्मनसा ग्रहैष्यद् ध्यात्वा हैवान्नमत्रप्स्यत् । तच्छिश्नेनाजिघृक्षत्, तन्नाशक्रोच्छिनेन ग्रहीतुम् । स यद्वैनच्छिनेनाग्रहैष्य- द्विसृज्य हैबान्नमत्रप्स्यत् । तदपानेनाजिघृक्षत्, तदावयत् । सैषोऽन्नस्य ग्रहो यद्वायुः । अन्नायुर्वा एष यद्वायुः ।

**देवादीनाम् अन्नदातृत्वनिरूपणपुरःसरं बनवाय्वोः समानत्वकथनम्**

## भाष्यम्

……………………… तं तदासौ चतुर्मुखः । अत्तुं वागादिभिः सर्वैरैच्छन्नाप्यशकत् तदा ॥ जानन्नपि क्रीडयैव तारतम्यं प्रकाशयन् । एवं चकार ब्रह्मा स क्वाज्ञानं लोककर्तरि ।क्षुत्पिपासादयश्चैव देवानां भोगसाधकाः । न तु पीडाकरास्तेषामैश्वर्यादिगुणोन्नतेः ॥ अन्नमूर्तिं ततो ब्रह्मा प्रधानेनैव वायुना । अपानाख्येनात्तुमैच्छत् तदैवाशकदाशु सः ॥ तस्माद् भोक्तैक एवासौ सर्वस्यान्नस्य मारुतः । तत्प्रसादात् परेऽश्नन्ति किञ्चित् किञ्चिन्न चाखिलम् ॥ आयुरूपोऽखिलानां च देवानां वायुरेव हि । अन्नदेवस्य चायुः स तस्माद्देवोत्तमो मरुत् ॥ आयुःशब्दो ज्ञानवाची गतिवाची च यत्ततः । चेष्टामोक्षज्ञानदाता सुराणां मारुतस्ततः ॥ अन्योन्यगुणदातृत्वात् समानौ ब्रह्ममारुतौ । तस्मान्मोक्षे सुखे ज्ञाने विष्णुभक्त्यादिकेष्वपि ॥ सर्वेभ्यश्चाधिकौ तौ हि तयोर्विष्णुः परस्सदा ।

### **भावप्रदीपः**

'तद्वाचाऽजिघृक्षत्तन्नाशक्नोद् वाचा ग्रहीतुं' इत्यादेः सग्रहेण व्याख्यानम्-- तं तदाऽसावित्यादि । वागादिभिः सर्वैः करणैः । तदापि तथापि । ननु ब्रह्मणः कथमेवं विधमज्ञानादिकमित्यत आह- जानन्निपीति ॥ अपानाख्येन प्रधानवायुनैवान्नग्रहो न वागदिभिर्भविष्यतीति जानन्नपीत्यर्थः । तारतम्यं वागाद्यपानान्ता- नाम् । एवं चकार वागादिभिर्जिघृक्षुवदशक्तवच्चात्मानं दर्शयामास । अज्ञानादेवैवं प्रवृत्तिः किं न स्यादिति तत्राह - क्वाज्ञानमिति ॥

ब्रह्मणः प्रसक्ताज्ञानदोषनिरासप्रसङ्गेन 'तमशनापिपासाभ्यामन्ववार्जत्' इत्यनेन प्रसक्ता देवानां क्षुत्पिपासादिदोषशङ्कामपराकरोति- क्षुत्पिपासादय इति ॥ इयांस्तु विशेषः । ब्रह्मणोऽज्ञानं सर्वथा नास्ति । क्षुत्पिपासादयस्तु देवानां सर्वेषां स्वरूपतः सन्त्येव । किं नाम भोगसाधकत्वान्न दोषरूपा इति । 'तदपानेनाजिघृक्षत् तदावयत्' इति वाक्यं व्याचष्टे - अन्नमूर्तिमिति ॥

'सैषोऽन्नस्य ग्रहो यद्वायुः' इत्येतद्व्याचष्टे - तस्मादिति । एव- मन्वयव्यतिरेकाभ्यां प्राणस्यैव भोगशक्त्यवगमादित्यर्थः । ' अन्नायुर्वा एष यद्वायुः' इत्येतद्व्याचष्टे— आयूरूप इति ॥ आयुप्रदातेत्यर्थः । अन्न- देवस्य च अन्नाभिमानिनो ब्रह्मणोऽप्यायुःप्रदाता किम्वितरेषां देवा- दीनामित्यर्थः । आयुःशब्दस्यार्थान्तरमप्याह- आयुःशब्द इति ॥ अय पय गताविति धातोर्गत्यर्थस्तावदायुः शब्दः । यद्यतो गत्यर्थ- स्तत एव ज्ञानवाची च । गत्यर्थानां ज्ञानार्थत्वात् । जीवनरूपा- युर्वाचित्वं तु प्रसिद्धमेव । ततः कारणादायुः शब्दस्य चेष्टाजीवनज्ञान- रूपार्थत्रयवत्वान् मारुतः सुराणामायुश्चेष्टानित्यजीवनरूपमोक्षज्ञान- दातेत्यर्थः । नन्वन्नदेवस्य चायुः स इति कथमुपपद्यते । तयोस्समा- नत्वादित्यत आह- अन्योन्य इति ॥ तथा च न तयोस्साम्या- नुपपत्तिरिति भावः । ततश्च प्रकृते वायोरेकस्यैव सर्वदेवोत्तमत्व- कथनेऽपि ब्रह्मवाय्वोरुभयोरपि तल्लभ्यत इति भावेनाह - तस्मादिति ॥ तयोर्विष्णुः पर इति स ईक्षत' इत्याद्युत्तरप्रकरणतात्पर्यथनम् ॥

