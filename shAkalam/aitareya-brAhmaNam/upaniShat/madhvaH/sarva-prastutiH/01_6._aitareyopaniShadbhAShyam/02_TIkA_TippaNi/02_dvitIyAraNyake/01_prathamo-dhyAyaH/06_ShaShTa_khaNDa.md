+++
title = "०६ षष्टः खण्डः"

+++


## तस्य वाक् तन्तिः

**अथ षष्ठः खण्डः**

**श्रुतिस्मृतयः विष्ण्वाज्ञारूपाः**

# उपनिषत् 

तस्य वाक् तन्तिः । नामानि दामानि । तदस्येदं वाचा तन्त्या नामभिर्दामभिः सर्वं सितम् । सर्वं हीदं नामानी ३ । सर्वं वाचाऽभिवदति । वहन्ति ह वा एनं तन्तिसम्बद्धा य एवं वेद ।

## भाष्यं

तस्य नारायणस्यैव सर्ववेदात्मिका हि वाक् । तन्तिरूपा जगद्बन्धे नाम ब्रह्मादिकं च यत् ॥ विप्रक्षत्रियवैश्यादिरूपं चाखिलमेव तु । दाम तेनैव बध्नाति सकलं जगदच्युतः ॥ सर्वे हि नामवन्तोऽत्र सर्वे वेदोदिता अपि वेदात्मिक्या यतो वाचा विष्णुर्वदति सोऽखिलम् ॥ य एतद्विष्णुवाचैव बद्धं नामाख्यदामभिः । ज्ञात्वा जगदुपास्ते तु योग्यः संस्तदुपासने ॥ तं प्रत्येवाखिलान्येव भूतानि सह दैवतैः । बलिं हरन्ति पञ्चाथ भूतान्येनं वहन्ति च ॥योग्यश्वास्या (योग्यो सोऽस्या ) उपासाया योग्यो ब्रह्मपदस्य यः । भूतयुक्ते रथे तस्मात् स तिष्ठति सुरार्चितः ॥मुक्तः संश्च तदन्येषां ज्ञानमात्राद्विमुक्तिगैः । स्वावरैः सेव्यतैव स्यात् कैश्विदेव कचित् क्वचित् ॥ तथैव वायुना बद्धं जगदेतत् ततोऽवरम् । सुपर्णशेषगिरिशशक्रसूर्याद्यमञ्जसा ॥

### **भावप्रदीपः**

'तस्य वाक् तन्तिः' इत्यादिखण्डं व्याचष्टे - तस्येत्यादिना ॥ ' नामानि दामानी' त्यस्यार्थः- नाम ब्रह्मादिकमिति ॥ ब्रह्मेत्यादिकं यन्नाम यच्च विप्रक्षत्रियवैश्यादिरूपं नाम तदखिलं दामरूपमित्यर्थः । अखिलमित्यस्यासङ्कुचितवृत्तित्वद्योतनायैवशब्दः । तस्येदं वाचा ' इत्यादेरर्थः- तेनैवेत्यादि ॥ ' सर्वं हीदं नामानि' इत्यस्यार्थः– सर्वे हीति ॥ अत्र जगति । उपलक्षणमेतत् । 'सर्वं हीदं वाचि च ' इत्यपि ग्राह्यमिति भावेनाह - सर्वे वेदोदिता इति ॥ कथमेषां वेदोदितत्वमित्यत आह- वेदात्मिक्येति । एतेन सर्वं वाचाऽभि- वदतीत्येतदुक्तार्थम् । 'वहन्ति हवा' इत्येतद् व्याचष्टे - य एतदिति । विष्णुवाचा विष्णुवागाख्यतन्त्या बद्धं जगज्ज्ञात्वेत्यन्वयः । उपासते विष्णुं जगद्बन्धकत्वेनेति शेषः । 'एनं वहन्ती' त्यस्य व्याख्यानं - तं प्रत्येवेत्यादिः । एतेन य एवं वेद एनं वेत्तारं पुरुषं प्रति तन्ति सम्बद्धाः सर्वे देवाद्या जीवा वहन्ति । बलिमिति शेष इति व्याख्यातं भवति ।

एतदेव प्रकारान्तरेण व्याख्याति - पञ्चेत्यादि । एतेन तन्ति सम्बद्धा भूताभिमानिनो देवा एनं वहन्तीति तदर्थ उक्तो भवति । नन्वेतदयुक्तम् । वेत्तृमात्रस्य देवादिसेव्यताया विरुद्धत्वादित्यत आह- योग्योऽस्या इति ॥ यो ब्रह्मपदस्य योग्यः सोऽस्या उपासनाया योग्य इत्यन्वयः । भूतयुक्ते भूताभिमानिदेवैर्वाजिरूपैर्युक्ते । सुरार्चित इति तं प्रत्येवाखिलान्येव भूतानि सह दैवतैर् बलिं वहन्तीत्युक्तफलान्तरानुवादः । न केवलं संसारित्वावस्थायामेव संसारिदेवादिसेव्यः, किन्तु मुक्तः संश्च मुक्तैः सेव्यत इति चशब्दार्थः । नन्वेवं तर्हि तदन्येषामेतद्विद्या ज्ञानं व्यर्थमेव किं ? नेत्याह- तद- न्येषामिति । तर्हि ज्ञानोपासनयोः को विशेषः ? स्वावरसेव्यताया उभयत्रापि साम्यादित्यत आह- कैश्विदेवेति । नतु सर्वैः स्वावरैः । क्वचित् क्वचिदेव नतु सर्वत्र सर्वदेत्यर्थः । उपासनाफलं तु नैवमिति भावः । ‘तस्य वाक्’ इत्यादिकं वायुविषयतया व्याख्येयमित्याश- येनाह - तथैवेति ॥ वायोरपि पूर्वखण्डे प्रस्तुतत्वात्तस्येति परामर्शो युज्यत इति भावः । ' सर्वं सित' मिति सर्वशब्दं सङ्कुचितपरतया व्याचष्टे- ततोऽवरमिति ॥ तदेव विवृणोति - सुपर्णेति ॥

------------------------------------------------------------------------

तस्योष्णिग्लोमानि त्वग्गायत्री, त्रिष्टुप् मांस..

**विष्णुवाय्वोर् लोमादिषु छन्दांसि आश्रितानि**

# उपनिषत् 

तस्योष्णिग्लोमानि त्वग्गायत्री, त्रिष्टुप् मांस, अनुष्टुप् स्रावानि, अस्थि जगती, पङ्गिर्मज्जा, प्राणो बृहती । स च्छन्दोभिश्छन्नो, यच्छन्दोभिश्छन्नस्तस्माच् छन्दसीत्याचक्षते । छादयन्ति ह वा एनं छन्दांसि पापात् कर्मणो यस्यां कस्याञ्चिद्दिशि कामयते, य एवमेतच्छन्दसां छन्दस्त्वं वेद ।

**विष्णुवाय्वोश् छन्दाश्रयत्वज्ञानेन फलनिरूपणम्**

## भाष्यं

विष्णोर्वायोश्च लोमादौ छन्दांस्येवाश्रितानि च । विष्णोर्विमुक्तवायोश्च लोमायं तु चिदात्मकम् ॥लोम प्राणादिभेदश्च नैव कश्चिच्चिदात्मनि । छनछन्दोभिरेवं स केशवस्तेन चाभिधा ॥ छन्दांसीत्येव तेषां हि य एवंविदुपासकः । निवारयन्ति पापेभ्यश्छन्दांसि किमु केशवः ॥ योग्या अस्याश्च विद्याया भृग्वाद्या देवतास्तथा । छन्दस्सु संस्थितो विष्णुर्गोपायत्येव तद्विदः ॥

### **भावप्रदीपः**

तस्योष्णिगि 'त्यादि व्याचष्टे - विष्णोर्वायोश्चेति ॥ द्वितीयश्च- शब्द एवार्थः । लोमादावेव छन्दांस्याश्रितान्येवेति योजना । ननु विष्णोर्लोमादिमत्त्वेऽस्मदादिवत्प्राकृतशरीरता स्यात् । न चाप्राकृत- मेवेदं लोमादिकमिति वाच्यम् । तथात्वेऽस्मिन् खण्डे वायोरपि वाच्यत्वाङ्गीकारात्तस्यापि लोमादिकमप्राकृतमेव वाच्यं स्यात् । नच तत्संसारिणस्तस्य युक्तमित्याशङ्कयाह- विष्णोरिति ॥ विमु- क्तवायोर् ब्रह्मपदप्राप्त्यनन्तरं विमुक्तस्य वायोरित्यर्थः । विष्ण्वादि- लोमादीनां लोकवद्भेदे कथं चिदात्मकत्वं युज्यते । चैतन्ये भेदा- योगादित्यत आह- लोमेति ॥ आदिपदेन त्वगादिग्रहणम् । भेदा-भावेऽपि विशेषबलादेवापर्यायशब्दादिव्यवहारभात्त्वमिति भावः । 'स च्छन्दोभिः' इत्येतद्व्याचष्टे – छन्न इति ॥ ‘यच्छन्दोभिश्छन्नस् तस्मादि' त्यस्यार्थः- तेन चाभिधेति ॥ तेषाम् उष्णिगादीनां छन्दसाम् । ‘छादयन्ति ह वा एनं 'मित्यादिकं व्याचष्टे - य एवंविदिति ॥ तं पापेभ्यो निवारयन्ति पापानि निवार्य गोपायन्तीत्यर्थः । फलस्य सर्वसाधारण्यवारणायैतदुपासनायोग्यानाह - योग्या इति निवारयन्ति पापेभ्यश् छन्दांसीत्येतदनुपपन्नम् । छन्दसामचेतनत्वेन पापनिवारकतायोगादित्यत आह- छन्दस्विति ॥ विष्णुरेवेति सम्बन्धः । मुख्यतः पापनिवारको हरिरेव । छन्दांसि तु तत्सम्ब-न्धादेवेति भावः ॥

