+++
title = "०६ षष्टः खण्डः"

+++


## तद्वा इदं बृहतीसहस्रं सम्पन्नम्

॥ **अथ तृतीयाध्याये षष्टमः खण्डः** ॥

**बृहती गात्रेणापि बृहत्येव **

# **उपनिषत्**

तद्वा इदं बृहतीसहस्रं सम्पन्नम् । तस्य वा एतस्य बृहतीसहस्रस्य सम्पन्नस्यैकादशानुष्टुभां शतानि भवन्ति, पञ्चविंशतिश्वानुष्टुभः । आत्तं वै भूयसा कनीयः ।

## **भाष्यम् **

बृहतीसम्पादनेऽनुष्टुप्शंसनमात्रात् पश्चविंशोत्तरशतानुष्टुबाधिक्यं च भवति । अत आधिक्याद् बृहतीसम्पादनमेव वरम् । तस्यात्रैवा- न्तर्भावात् । जगत्यादिकं त्वधिकत्वेऽपि बृहतीवन् माहात्म्या- भावादेवोपेक्ष्यते ।

### **भावप्रदीपः**

'तद्वा इदं बृहतीसहस्रं ' इत्यादिखण्डं व्याकरिष्यंस्तत्र तद्वा इद- मित्यादिपरामर्शप्रयोजनं वक्ष्यमाणरीत्याऽनुसन्धेयमित्याशयेन तस्य वा एतस्य बृहतीसहस्रस्य' इत्यादिद्वितीयवाक्यं व्याचष्टे - बृहती- सम्पादन इति ॥ बृहतीसहस्रसंपादन इत्यर्थः । अनुष्टुप्- शंसनमात्रात् केनलानुष्टुप्सहस्रशंसनात् । एवमनुष्टुबाधिक्यलाभेऽपि किं प्रकृत इत्यत आह- अत इति ॥ अस्तु बृहतीसहस्रसंपादने पञ्चविंशोत्तरशतानुष्टुबाधिक्यम् । तथापि कुतो बृहतीसहस्रसंपादनमेव वरमित्यतः प्रवृत्तं ‘अत्तं वै भूयसा कनीयः' इति वाक्यं तात्पर्यतो " व्याचष्टे – तस्येति ॥ अनुष्टुप्सहस्रस्य । अत्रैव बृहतीसहस्र एव । नन्वेवं तर्हि बृहत्यपेक्षया जगत्यादीनामाधिक्यात्. जगत्यादिसंपादनमेव कुतो न कर्तव्यमित्यत आह- जगत्यादिकं त्विति ॥ आदिपदेन पत्रिष्टुभौ । अधिकत्वेऽपि अक्षरा- धिक्येऽपि । महात्म्याभावस्तु पूर्वखण्ड एवोपपादितः ॥

------------------------------------------------------------------------

वाचमष्टापदीमहम् इति अष्टौ हि चतुरक्षराणि भवन्ति

**ऋषिसम्मतिकथनम् **

# **उपनिषत्**

तदुक्तमृषिणा - ' वाचमष्टापदीमहम् इति, अष्टौ हि चतुरक्षराणि भवन्ति ॥
'नवस्रक्तिं' इति, बृहती सम्पद्यमाना नवस्रक्ति । 'ऋतस्पृशं' इति, सत्यं वै वागृचा स्पृष्टा । ' इन्द्रात् परि तन्वं ममे' इति, तद्यदेवैतगृहतीसहस्रमनुष्टुप्सम्पन्नं भवति । तस्मात् तदैन्द्रात् प्राणाद् बृहत्यै वाचमनुष्टुभं तन्वं संनिर्मिमीते ।

**बृहतीसहस्रस्य विष्णुप्रतिमात्वनिरूपणम्**

## भाष्यम्

'वाचमष्टापदीमहं' इत्यनुष्टुभो बृहतीसम्पादनवचनाच्च । अष्ट-चतुरक्षराण्यनुष्टुप् । तस्या एव बृहतीसम्पादने नव स्रक्तयो भवन्ति । ऋचा वाक् ऋग्रूपेण वागृतं स्पृष्टा सत्यरूपं विष्णुं स्पृष्टा भवति । इन्द्रस्य परमेश्वरस्य विष्णोः सम्बन्धी नितरां प्रियत्वाद्यः प्राणदेवता वायुस् तस्य प्रतिमारूपमिदं बृहतीसहस्रम् । स च वायुर्विष्णो- मुख्यप्रतिमा । तस्माद् विष्णोरेव प्रतिमा बृहतीसहस्रम् ।

### **भावप्रदीपः**

इतरापेक्षया बृहतीसहस्रस्यैव संपादन उत्तरवाक्याभिप्रेतं युक्तयन्तरं वामष्टादीमिति । अनुष्टभ इति पञ्चमी । बृहती -चाह-संपादनवचनाद् बृहतीसंपादनप्रकारनिरूपणात् । वाचमष्टापदीमह- मित्यनूद्य मूले तत्तात्पर्यमभिधत्ते 'अष्टौ चतुरक्षराणि भवन्ति' इति । तद्व्याचष्टे - अष्टेति ॥ अष्टौ चतुरक्षराणि द्वात्रिंशद- क्षरात्मिकानुष्टुबित्यर्थः । तथा चाष्टौ पदानि चतुरक्षरात्मकविभागा यस्यास्साऽनुष्टुबष्टापदीति व्याख्यातं भवति । 'अथ नवस्रक्तिं' इत्यनूद्य तदर्थोऽभिधीयते - बृहतीसंपाद्यमाना नवस्रतीति । तदर्थमाह- तस्या एवेति ॥ अष्टचतुरक्षरात्मकानुष्टुप्सकाशादेवे- त्यर्थः । स्रक्तिशब्दार्थस्तु वक्ष्यते । तथा च चतुरक्षरात्मिका नवस्रक्तयो यस्यास्सा नवस्रक्तीति व्याख्यातं भवति ।

अयं भावः । द्वात्रिंशदक्षरात्मिका तावदनुष्टुप् । तदुपर्युत्तरा - नुष्टप्गतचतुरक्षराणि योजितानि चेत्सैव षट्त्रिंशदक्षरात्मिका बृहती संपद्यते । एवमुत्तरानुष्टुभ्युर्वरिताष्टाविंशदक्षरात्मकसप्तपदोपरि तदुत्तर- गतानुष्टुप्गताष्टाक्षरात्मकपदद्वयं योजितं चेत्सापि बृहती सम्पाद्यते एवं नवभिरनुष्टुभिरष्टौ बृहत्यस्सम्पाद्यन्ते । एवमुत्तरत्रापि ।'ऋतस्पृशं' इति पदमनूद्य 'सत्यं वै वागृचा स्पृष्टा' इति मूले व्याख्यायते । अत्र 'सत्यं वै वाक्' इति वाचः सत्यत्वं विधाय तस्या ऋचा स्पृष्टत्वमभिधीयत इति भाति । तच्च ऋतस्पृशमिति मूलपदा- ननुगणमिति भावेन तद्व्याचष्टे - ऋचा वागित्यादिना ॥ ऋचा वागित्यनुवाद ऋग्गृपेण वागिति व्याख्यानम् । ऋतस्पृष्टेत्यस्य सत्यरूपमित्यादि । तथा च वाक् वागाख्या अनुष्टुबुक्तरीत्या नवस्रक्तीभूय ऋचा बृहत्यृग्रूपेण बृहतीरूपं प्राप्ता सीति यावत् । सत्यं सत्यस्वरूपं विष्णुं स्पृष्टा स्पृष्टवती विष्णुसन्निधानविशेषपात्री वै इति व्याख्यातं भवति । तेन च ऋतं सत्यरूपं विष्णुं स्पृशतीति ऋतस्पृक् तां वाचमिति मन्त्रांशोऽपि व्याख्यातो भवति । 'इन्द्रात् परितन्वं ममे' इति पादमनूद्य स व्याख्यायते मूले इन्द्रात्परीत्यादिना । तद्व्याख्यातुं तदुपयुक्तं प्रमेयं तावदुपोद्घातत्वेनाह - इन्द्रस्येत्यादि । तत्रेन्द्रात्प्राणदित्यस्यार्थसूचनमिन्द्रस्येत्यादि । स्वस्वामिभावादिसंबन्धस्य सर्वसाधारण्याद्विवक्षितं संबन्धं दर्शयितुमुक्तम् - नितरां प्रियत्वा- दिति ॥ वायुप्रतिमाया विष्णुप्रतिमात्वमपि घटयितुमुक्तं - स चेति । तथा च बृहतीसहस्रं प्रतिमा प्रतिमात्वादमुख्यविष्णुप्रतिमेति भावः ॥

