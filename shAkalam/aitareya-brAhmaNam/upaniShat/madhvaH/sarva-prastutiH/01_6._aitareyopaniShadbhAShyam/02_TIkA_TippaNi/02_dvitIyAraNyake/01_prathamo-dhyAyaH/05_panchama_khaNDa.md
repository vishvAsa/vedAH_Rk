+++
title = "०५ पञ्चमः खण्डः"

+++


## तं देवाः प्राणयन्त

॥ **अथ पञ्चम खण्डः** ॥

****

**प्रातः - सायंशब्दयोर् इतिहासस् तच्छब्दवाच्यत्वं च**

# उपनिषत् 

तं देवाः प्राणयन्त । स प्रणीतः प्रातायत । प्रातायीती ३ तत्प्रातरभवत् । समागादिती ३ तत्सायमभवत् । अहरेव प्राणो, रात्रिरपानः ।

## भाष्यं

तस्मात् श्रुत्वा परं ब्रह्म देवा नारायणाभिधम् । शिष्यप्रशिष्यादिषु च तेऽनयन् वायुनोदितम् ॥ वायुमप्यनयन् सर्वे यशसा तद्गुणोक्तितः ये ये गुणान् विजानन्ति वायोस्तानाविशन् मरुत् ॥ तत्र तत्र प्रविष्टत्वात् प्रततोऽसौ बभूव ह । प्रततत्वात् प्रातरिति तस्य नामाभवद्विभोः । सङ्गतश्चाभवज्जीवचिता रूपान्तरेण सः । सङ्गतत्वात् सायमिति तद्रूपं नामतोऽभवत् ॥ वायोस्तत्पुनरध्यात्मं प्राणापानाभिधं द्वयम् ।

### **भावप्रदीपः**

'तं देवाः प्राणयन्त' इत्यादि खण्डं व्याचष्टे - तस्माच्छ्रुत्वे- त्यादिना ॥ अत्र तमिति ब्रह्मेमं पुरुषमिति ब्रह्मशब्देन प्रकृतस्य नारायणस्य परामर्शः । अतः पुल्लिङ्गीपपत्तिरित्याशयेनोक्तम्- नारा- यणाभिधं परं ब्रह्मेति ॥ ' प्राणयन्ते' त्यस्यार्थः शिष्यप्रशिष्यादि - ष्वनयन्निति । उपदिदिशुरित्यर्थः । तमित्यस्यैवार्थान्तरम्– वायुनोदितमिति । पूर्वं प्राणस्य प्रस्तुतत्वेन तदुपदिष्टस्यापि तमिति निर्देशोपपत्तेः । अत एव तस्माच्छ्रुत्वेत्युपक्रमे शेषः पूरितः । अस्यैव पुनरर्थान्तरमाह— वायुमपीति ॥ शिष्यप्रशिष्यादिष्विति बर्तते । ‘यशसे’त्यस्यैव विवरणम् - तद्गुणोक्तित इति ॥ 'स प्रणीतः प्रातायत' इत्यस्यार्थमाह- ये य इति । एतेन प्रणीतः शिष्यादिषु देवैरुपदिष्टगुणः स वायुः प्रातायत तेषु प्रविश्य प्रततो बभूवेति मूलं व्याख्यातं भवति । 'प्रातायात तत्प्रातरभवदि 'ति वाक्यं व्याचष्टे– प्रततत्वादिति । एतेन यस्मात्प्राणः स्वगुणज्ञानिषु प्रातायीति प्रततोऽभवत् तत् तस्मात् प्रातर्नामकोऽभवदिति मूलार्थ उक्तो भवति । प्रकर्षेणाततत्वात् प्रातरिति निर्वचनम् । प्राङ्पूर्वात् 'तनु विस्तारे' इति धातोः कर्तरि उरिप्रत्ययः । 'समागादित तत्सायमभवदि’त्यस्य व्याख्या सङ्गतश्चेति । जीवचिता जीवस्वरूपेण । तदित्यस्यार्थः- सङ्गतत्वादिति ॥ तथाच सम्पूर्वादयतेः कर्तर्यमिः । समित्यस्य सः । ' अहरेव प्राणो रात्रिरपानः' इत्यादि व्याचष्टे - वायोरिति ॥ द्वयं रूपद्वयम्आहार्यत्वादहः । रतिदातृत्वाद् रात्रिरित्युच्यत इति शेषः । नजुपपदाद्धरतेर्विच् । रतिरेव रातम् । तदुपपदाद् रातेः किः । उपपदान्तलोपश्च ॥

------------------------------------------------------------------------

वागग्निश्चक्षुरसावादित्यश्चन्द्रमा मनो दिशः ..

**इन्द्रियाभिमानिनां निरूपणम्**

# उपनिषद् 

वागग्निश्चक्षुरसावादित्यश्चन्द्रमा मनो दिशः श्रोत्रं स एष प्रहितां संयोगोऽध्यात्मम् । इमा देवता अद उ । आविरधिदैवतम् । इत्येतत् तदुक्तं भवति ।

## भाष्यम्

अध्यात्ममग्निर्वागाख्यश्चक्षुः सूर्यः प्रकीर्तितः । यज्ञादिसाधने यत्तु मनश्चन्द्रः प्रकीर्तितः । मित्रो यमश्च वरुणः कुबेरश्च दिगीश्वराः ॥ श्रोत्राभिमानिनः सर्वे वैदिकश्रवणोचितम् । श्रोत्रं चन्द्रस्तथा स्मार्ततान्त्रिकश्रवणोचितम् ॥ यम एव षडङ्गानां विषयश्रवणोचितम् । श्रोत्रं तु वरुणः काम्यशास्त्रार्थं मित्र एव च ॥ श्रोत्रं यन्नीतिशास्त्रार्थं कुबेरश्च प्रकीर्तितः । विष्णुना प्रहितानां हि संयोगोऽध्यात्ममेव हि ॥ शिवादीनां च सर्वेषां मनस्त्वं कथितं पुरा । एतास्सर्वा देवता हि ब्रह्मवायुसुपर्णकाः ॥ शेषशङ्करशक्राश्च चन्द्रसूर्ययमा अपि । अग्निश्च मित्रावरुणौ कुबेराद्याश्च सर्वशः ॥
अधिदैवं स एवैक आधिक्यात् पुरुषोत्तमः । देवमात्रास्तदन्ये तु स आविः पुरुषोत्तमः ॥ पूर्णज्ञानस्वरूपत्वादेतावत् कथितं भवेत् । तात्पर्यात् सर्ववेदैश्च......

### **भावप्रदीपः**

वागग्निरिति सामानाधिकरण्येन वागिन्द्रियाभेदोऽग्नेरुच्यत इति प्रतीतिनिरासाय वागाख्य इति ॥ चक्षुश् चक्षुराख्यः । शङ्करादीनां मनोमानित्वेनोक्तत्वात्कथं चन्द्रमा मन इत्युच्यत इत्यत आह— यज्ञादीति । इन्द्रो यज्ञादिविषयं मन इत्युक्तत्वाच्चन्द्रमसस्त- दसम्भवादुक्तम्– यज्ञादिसाधन इति ॥ शालायूपकपालादिकं यद्यज्ञादिसाधनं तद्विषयकमनोऽभिमानी चन्द्रः । इन्द्रस्तु देवतामुद्दिश्य द्रव्यपरित्यागरूपयज्ञविषयकमनोभिमानीति भावः । ' दिशः श्रोत्रं ' इत्यस्यार्थः– मित्र इत्यादि ॥ दिगीश्वराः क्रमेण प्राच्यादि- दिशामीश्वराः सर्वेऽपि श्रोत्रमानिन इत्यर्थः । ननु 'श्रोत्रं चन्द्रः " इति प्रागुक्तत्वात्सोऽप्यत्र कुतो न गणितः । पूर्वं वा कुतो नैते गृहीता इत्यतो विषयभेदज्ञापनार्थमिति भावेन पञ्चानामपि श्रोत्रमानित्वे विशेषमाह – वैदिकेति ॥ वैदिकार्थश्रवणोचितं श्रोत्रम्, तदभिमानी चन्द्र इत्यर्थः । स्मार्तं च तान्त्रिकश्रवणोचितं च श्रोत्रं यम एवेति सम्बन्धः । षडङ्गानां ये विषयाः प्रतिपाद्यास्तच्छ्रवणोचितं श्रोत्रं तु वरुण इत्यर्थः । काम्यशास्त्रार्थं तच्छ्रवणोचितं श्रोत्रं मित्र एव । यन्नीतिशास्त्रार्थश्रवणयोग्यं तच्छ्रोत्रं कुबेरः प्रकीर्तित इति । स एष प्रहितां संयोगोऽध्यात्म 'मित्येतद्व्याचष्टे - विष्णुनेति । प्रहितानां प्रेरितानाम् । एतेन प्रहितामिति षष्ठी बहुवचनान्तमिति सूचयति । आद्यो हिशब्द एवार्थः । प्रेरितानामित्यनेन सम्बद्ध्यते । द्वितीयः प्रसिद्ध्यर्थः । तत्र विष्णुनेति शेषोक्तिः । 'इमा देवताः' इत्यनेन सर्वदेवानां देवतामात्रत्वमुक्त्वा 'अद उ आविरधिदैवतं ' इति हरेरेकस्यैवाधिकदैवत्वमुच्यते । तत्र 'इमा देवता' इति प्राणापाना- निसूर्यचन्द्रदिग्देवतानामेव परामर्श इति भाति । तथात्वे चाद उ इत्यदःशब्देन विष्णुरेवोच्यत इति निश्चेतुं न शक्यते । शिवादीना- मन्यतमस्यापि तत्सम्भवादित्याशङ्क्य तेषामपीदंशब्दादेव परिग्रहा- द्देवतामात्रत्वमेव नादःशब्दविषयतेति भावेनाह - शिवादीनामिति ॥ शिवशेषसुपर्णेन्द्राणामित्यर्थः । पुरा पूर्वखण्डे 'चक्षुः श्रोत्रं मन इति मनस्त्वं कथितम् । मनोरूपेण शङ्करः शेषः सुपर्ण इन्द्रश्च मनांस्येव पृथक् पृथगिति व्याख्यातत्वादित्यर्थः । तथाच इमा इत्यनेन तेषामपि गृहीतत्वान्नाधिदैवत्वं तेषां किन्तु विष्णोरेवेति भावः ।

यद्वाक्यव्याख्यानार्थमुपोद्घातत्वेनेदमुक्तम्, तदिदानीं व्याख्याति- एताः सर्वा इति । प्राणादिशब्दाः सर्वदेवोपलक्षका इति भावेनोक्तम्- कुबेराद्या इति सर्वश इति च । 'अद उ' इति वाक्यं व्याचष्टे - अधिदैवमिति । ब्रह्मादीनां देवतात्वे विप्रतिपत्त्यभावेन देवतात्वविधानं व्यर्थमेवेत्याशङ्क्य तथोक्तेस्तात्पर्यमाह - देवमात्रा इति ॥ आविः पदार्थमाह- स आविरिति । तत्राविःशब्दप्रवृत्तौ निमित्तम्- पूर्णेति ॥ ज्ञानस्य योग्यतया लाभः । गुणान्तरस्याप्युपलक्षणमेतत् । तथाच पूर्णज्ञानादिस्वरूपत्वादाविरित्यर्थः । ' इत्येतदुक्तं भवति' इत्येतव्याचष्टे - एतावदिति । सर्वैरपि वेदैश् चशब्दाद्भारतादिभिश्च । एतावदेव प्रमेयं तात्पर्यात्कथितं भवेत् । नान्यदित्यन्वयः । सर्व- सदागमेष्वपि महातात्पर्येण प्रतिपाद्यं विष्णोः सर्वोत्तमत्वमेवेति यावत् ॥

