+++
title = "०७ सप्तः खण्डः"

+++


## तद्वा इदं बृहतीसहस्रं सम्पन्नं तद्यशः

॥ **अथ तृतीयाध्याये सप्तमः खण्डः** ॥

**भगवानेव मुख्यत इन्द्रशब्दवाच्यः**

# **उपनिषत्**

तद्वा इदं बृहतीसहस्रं सम्पन्नं तद्यशः । स इन्द्रः स भूतानामधिपतिः । स य एवमेतमिन्द्रं भूतानामधिपतिं वेद विस्रसा हैवास्माल्लोकात् प्रैतीति ह स्माऽऽह महिदास ऐतरेयः ।

## भाष्यं

विद्यान्तरोपदेशार्थं 'तद्वा इदं बृहतीसहस्रं ' इति पुनः पुनः परामर्शस् तदिदं बृहतीसहस्रं तद्यशस्तस्य नारायणस्य यशः । यस्य नारायणस्यै- तद्यशः स भगवानेवेन्द्रनामा । स हि यत्प्रथमत इन्द्रो बभूव स्वेच्छया यज्ञनामा । तस्मात् तमेव वेदा इन्द्रशब्देन वदन्ति मुख्यतः । 'इदि परमैश्वर्ये' इति धातोश्च तस्यैव हि परमैश्वर्यम् । अन्येषां तु द्वादशानां तेन दत्तमेवेन्द्रत्वं न तु मुख्यतः ॥

### **भावप्रदीपः**

‘तद्वा इदं बृहतीसहस्रं संपन्नं' इत्युत्तरखण्डं व्याकरिष्यन्नत्र पूर्व- खण्डेषु च ' तद्वा इदं' इत्यादि पुनः पुनः कथनस्य प्रयोजनं तावदाह - विद्यान्तरेति ॥ तत्र ' तदिदं बृहतीसहस्रं ' इत्येताव- दनुर्त्य 'तद्यशः' इत्येतद्वाक्यं व्याचष्टे - तदिदमिति ॥ स इन्द्रः ' इत्येतद्विवृणोति - यस्येति । एतद् बृहतीसहस्रम् । तस्येन्द्रत्वमुपपा- दयति- स हीति ॥ हिशब्दो भागवतादिप्रसिद्धिद्योतकः । सर्वे- श्वरस्येन्द्रपदप्राप्तिरत्यल्पा कथं युज्यत इत्यत उक्तम्- स्वेच्छयेति ॥ पुरन्दरादीनामपीन्द्रत्वेन वेदेषु गीयमानत्वादत्रेन्द्रनामापि तेष्वन्यतम एव किं न स्यात्, भगवानेव कुतोऽवधार्यत इत्यत आह- तस्मा- दिति ॥ भगवतः प्रथमेन्द्रत्वादित्यर्थः । अन्येषामप्यमुख्यतः प्रति- पाद्यत्वमविरोधेन निषिध्यत इति भावेनोक्तम्- मुख्यत इति । भगवत एवेन्द्रनामत्वे युक्तयन्तरं चाह - इदीति । एतच्चेन्द्रशब्द- प्रवृत्तिनिमित्तं परमैश्वर्यं भगवत इवान्येषामप्यस्ति चेत्पुनः स एवेन्द्र - नामेत्यवधारणानुपपत्तिरिति तत्राह तस्यैवेति ॥ कुतस्तस्यैवे - त्युच्यत इत्यत आह अन्येषामिति ॥

------------------------------------------------------------------------

अतो विष्णावेवेन्द्रशब्दं प्रयुक्ते श्रुतिः..

**श्रुतिष्वपि इन्द्रत्वेन श्रुतो विष्णुरेव**

## भाष्यम्

अतो विष्णावेवेन्द्रशब्दं प्रयुक्ते श्रुतिः- 'मत्सि सोमं वरुणं मत्सि मित्रं मत्सीन्द्रिमिन्दो पवमान विष्णुम् इति । न चेन्द्रं विष्णुं चेति पृथगन्वयः क्रियते । तदा वरुणादिषु पृथक् पृथक् १५६मत्सिशब्ददर्शनादत्रापि पृथङ्-मत्सिशब्दो दृश्येत । न हि सर्वेषां पृथङ्गत्सिशब्ददर्शने एकस्यैवान्यथात्वं युज्यते । न चात्र द्वित्वगमकं चकारादिकं विद्यते । तस्मात् 'प्रातर्भगं पूषणं ब्रह्मणस्पतिं' इत्याद्यप्येकस्यैव विष्णोर्विशेषणम् ॥

### **भावप्रदीपः**

अत्रोपष्टंभकत्वेन श्रुतिं प्रमाणयति - अत इति ॥ अन्येषां मुख्येन्द्रत्वाभावादेव विष्णुमिति विशेष्यमभिधाय तस्मिन्नेव विशेषणतया इन्द्रमितीन्द्रशब्दं श्रुतिः प्रयुंक्त इत्यर्थः । हे सोम त्वं वरुणं मत्सि मदं हर्षं प्रापयसि तथा मित्रं मत्सि इष्टदानाद् इन्दो हे पवमान पवित्र सोमम् इन्द्रमिन्द्रनामानं विष्णुं च मत्सीति श्रुत्यर्थः ।

नन्वत्रापि इन्द्रमिति विष्णुविशेषणं कुतः ? इन्द्रं विष्णुं चेति पृथुगेवान्वयः किं न स्यात् । तथा च विष्णोरिन्द्रशब्दवाच्यत्वे नेयं श्रुतिर् निरवकाशेत्यत आह- न चेति । पृथगन्वयः क्रियत इति न च वाच्यमित्यर्थः । कुत इत्यतः पृथुगन्वयपक्षे बाधक - ति ॥ अत्रापि विष्णावपि । मत्सिशब्दस्यानुषङ्गः किं न स्यादित्यत आह- न हीति ॥ सर्वेषां वरुणादिपदानाम् एकस्यैव विष्णुपदस्यैव अन्यथात्वम् अनुषक्तमत्सिपदान्वयित्वम् ।- नारायणं नमस्कृत्य नरं चैव' इत्यादौ पृथक् क्रियायोगाभावेऽपि क्रियानुषङ्गदर्शनादत्रापि तथा किं न स्यादित्यत आह- न चात्रेति । अत्र श्रुताविन्द्र-विष्ण्वोर्द्वित्वगमकम् इन्द्रं विष्णुं चेति चकारो वाऽऽदिपदेन तथादिपदं वा न विद्यते । तत्कल्पने चाश्रुतकल्पनं प्रसज्येतेति भावः । नन्वेवं तर्हि 'प्रातर्भगं पूषणं ब्रह्मणस्पतिं' इत्युत्तरवाक्ये भगादिषु पृथक् मत्सिशब्ददर्शनाच्च शब्दाद्यभावाच्च इन्द्रशब्दवद्भगादिशब्दानामपि विष्णु- विशेषणत्वापत्तिरित्यतो नेदमनिष्टमित्याह- तस्मादिति । अनेकत्व - गमकचकारादेरभावादित्यर्थः । ऐश्वर्यादिरूपत्वाद्भगं पोषणात्पुष्टत्वाद्वा पूषणं ब्रह्मणश्चतुर्मुखस्य पतिं विष्णुं मत्सीति वाक्यशेषार्थः । 'प्रातरित्यस्य मत्सीत्यनेन सर्वत्र संबन्धः ॥

