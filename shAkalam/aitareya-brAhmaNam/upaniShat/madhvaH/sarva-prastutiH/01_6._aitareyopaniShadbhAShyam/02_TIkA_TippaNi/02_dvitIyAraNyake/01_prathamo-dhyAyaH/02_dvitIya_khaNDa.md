+++
title = "०२ द्वितीयः खण्डः"

+++


## उक्थमुक्थमिति वै प्रजा वदन्ति तदिदमेवोक्थमियमेव पृथिवी ..

**अथ द्वितीय खण्डः**

**अधिदेवे अध्यात्मे च भगवत उक्थ अर्क -अन्नरूपाणि**

# **ऐतरेयोपनिषत्**

उक्थमुक्थमिति वै प्रजा वदन्ति तदिदमेवोक्थमियमेव पृथिवी तो हीदं सर्वमुत्तिष्ठति यदिदं किञ्च । तस्याग्निरर्कोन्नमशीतयोऽन्नेन हीदं सर्वमश्नुते । अन्तरिक्षमेवोक्थमन्तरिक्षं वा अनु पतन्त्यन्तरिक्षमनु धावयन्ति । तस्य वायुरर्कोऽन्नमशीतयोऽन्नेन हीदं सर्वमश्नुते ।

असावेव द्यौरुक्थममुतःप्रदानाद्धीदं सर्वमुत्तिष्ठति यदिदं किञ्च । तस्यासावादित्योऽर्कोऽन्नमशीतयोऽन्नेन हीदं सर्वमश्नुते । इत्यधिदैवतम् ।

अथाध्यात्मम् । पुरुष एवोक्थमयमेव महान् प्रजापतिरहमुक्थमस्मीति विद्यात् । तस्य मुखमेवोक्थं यथा पृथिवी तथा । तस्य वागर्कोऽन्नमशीतयोऽन्नेन हीदं सर्वमश्नुते । नासिके एवोक्थं यथाऽन्तरिक्षं तथा । तस्य प्राणोऽर्कोऽन्नमशीतयोऽन्नेन हीदं सर्वमश्नुते । तदेतद् ब्रध्नस्य विष्टपं यदेतन्नासिकायै विनतमिव । ललाटमेवोक्थं यथा द्यौस्तथा । तस्य चक्षुरर्कोऽन्नमशीतयोऽन्नेन हीदं सर्वमश्नुते । समानमशीतयोऽध्यात्मं चैवाधिदैवतं चान्नमेव । अन्नेन हीमानि सर्वाणि भूतानि समनन्तीꣳ ३ । अन्नेनेमं लोकं जयत्यन्नेनामुम् । तस्मात् समानमशीतयोऽध्यात्मं चाधिदैवतं चान्नमेव । तदिदमन्नमन्नादमियमेव पृथिवीतो हीदं सर्वमुत्तिष्ठति यदिदं किञ्च । यद्ध किञ्चेदं प्रेता३ इ तदसौ सर्वमत्ति । यदु किञ्चातः प्रैती३ तदियं सर्वमत्ति । सेयमन्नमत्ति याद्याऽत्री । अत्ता ह वा आद्यो भवति । न तस्येशे यं नाद्याद्यद्वैनं नाद्युः **॥ २.१.२. ॥**

**॥ इति द्वितीयखण्डः ॥**

**उक्थशब्दनिर्वचनं तत्स्थानकथनं च**

## **भाष्यम् **

उत्थापनादुक्थनामा स एव पृथिवीस्थितः । प्रथितः पृथिवीनामा सोऽन्तरिक्षाभिधोऽत्रगः ॥ अन्तरीक्ष्यो यतो द्युस्थो द्युनामाऽतिप्रकाशनात् । अध्यात्मे च निविष्टोऽसौ पुरुषाख्यो जनार्दनः ॥ पूर्षु स्थितत्वात् स महान् प्रजानां पतिरेव च । अहमुक्थमिति ह्येतां विद्यामनुभवत्यसौ ॥ पृथक्पृथक्च तस्याङ्गान्युक्थानि जगदीशितुः । अग्निवातदिनेशानामुत्थानानि पृथक् पृथक् ॥ वदनं नासिका नेत्रमित्येतानि परात्मनः ।

### **भावप्रदीपः**

'उक्थमुक्थ' मिति खण्डं व्याचष्टे - उत्थापनादित्यादिना ॥ उत्थापनाज् जगत्सर्जनादुक्थनामा । भगवानिति वर्तते । उत्पूर्वात् 'ष्ठा गतिनिवृत्तौ ' इति धातोरन्तर्णीतण्यर्थात्कप्रत्ययः । तकारस्य कः । धात्वादर्लोपश्च निर्वचनत्वात् । 'इयमेव पृथिवी' त्यस्यार्थः- स एवेति । स भगवानेव पृथिवीनामेति सम्बन्धः । योगरूढोऽयं शब्दो भगवतीति भावेन रूढिप्रदर्शनाय पृथिवीस्थित इति योग- दर्शनाय प्रथित इति चोक्तम् । प्रथितो विस्तृतः । एवमेवोत्तरत्र सर्वत्र योगरूढिप्रदर्शनं ज्ञेयम् । 'अन्तरिक्षमेवोक्थं' इत्यादाव - न्तरिक्षपदं भगवति व्याख्याति - सोऽन्तरिक्षाभिध इति ॥ यतो ऽत्रगो ऽन्तरिक्षस्यो ऽन्तरीक्ष्यः स्वहृदयान्तर्ज्ञानिभिरीक्षणीयश्च, तस्मादित्यर्थः । अन्तरुपपदादीक्षतेः कर्मण्यच् । धातोर्हस्वता । 'असावेव द्यौः' इत्यत्र घुशब्दं भगवति घटयति- घुस्थ इति ॥ प्रकाशनस्य सूर्यादिसाधारण्यनिरासाय अतिप्रकाशनादित्युक्तम् । द्युत्यर्थाद्दीव्यतेः क्विप् । 'अध्यात्मं' इत्यादि व्याचष्टे – अध्यात्मे चेति ॥ आत्मानं देहमधिकृत्य विद्यमानमध्यात्मं मुखनासिकादिकम् । तत्र निविष्ट इत्यर्थः । पुरुष इति जीव उच्यत इति प्रतीति- निरासायाह-- पुरुषाख्य इति ॥ पुरुषशब्दवाच्यासु पूर्षु शरीराख्य- पुरीषु स्थितत्वाद्रूढ्या, पुरेषु देहाख्यपूर्षु स्थितत्वाद्योगेन च पुरुषाख्य इत्यर्थः । पुरुशब्दोपपदात्सरतेर्डः । उपपदान्तस्योकारः । सस्य षत्वम् । ‘अयमेव महान् प्रजापतिः' इत्येतद् व्याचष्टे- स महानिति । स एव महान् प्रजानां पतिश्चेति सम्बन्धः । 'अहमुक्थमस्मीति विद्यात्' इत्येतद् यः कोऽपि पुरुषोऽहमुक्थम- स्मीति जानीयादित्युच्यत इति प्रतीतिनिरासाय व्याचष्टे - अह- मुक्थमिति ॥ नायं विधिः, किन्तु विद्यां ज्ञानमत्ति अनुभवतीति विद्यादिति भगवत एव विशेषणम् । तथाचाहमुक्थमस्मीति ज्ञानस्य योग्यो भगवानेक एव, नान्यः । तस्यैव सर्वोत्तमत्वादियोगाद- न्यस्यायोगादिति भावः । विद्योपपदात् 'अद भक्षणे' इति धातोः क्विप् विट् च । 'तस्य मुखमेवोक्थं नासिके एवोक्थम्, ललाटमेवोक्थं' इति वाक्यत्रयं व्याचष्टे - पृथगिति ॥ नन्वङ्गिनः पुरुषस्योक्तमुक्थत्वं कथं तदङ्गानामपि युज्यत इत्यतस्तद्घटयितुमाह- अग्नीति ॥ उत्थानानि उत्थापकानि, जनकानीत्यर्थः । पृथक् पृथगित्यस्य वदनमग्रेरुत्थापकं नासिका वातस्य, नेत्रं दिनेशस्य सूर्यस्येत्यर्थः । अत्र नेत्रमित्यनेन ललाटशब्दस्तत्सम्बद्धनेत्रोपलक्षक इत्युक्तं भवति ॥

------------------------------------------------------------------------

तृचाऽशीतिविभिन्नस्य शस्त्रस्यान्नत्वहेतुतः ..

**तृचाशीतिमन्त्रवत् प्रसिद्धान्नं भगवतस्तृप्तिकरम्**

## **भाष्यम् **

तृचाऽशीतिविभिन्नस्य शस्त्रस्यान्नत्वहेतुतः ॥ विष्णोस्तृचाशीतिवत् स्यात् प्रसिद्धान्नमिति स्फुटम् । अन्नाभिमानिदेवश्च तृचाशीत्याश्च देवता ॥ सोम एव ततश्चान्नमशीतय इतरितम् । अदनाऽऽघ्राणदृष्ट्याख्यभोगत्रयविभागतः ॥ मुखनासाचक्षुषां तद्भोग्यमन्नं हरेः श्रुतम् ।

### **भावप्रदीपः**

नन्वधिदैवतमध्यात्मं चान्नमशीतय इत्यन्नस्याशीतित्वमुच्यते । तत्र कास्ता अशीतयः, कथं चान्नस्य तद्रूपत्वमित्यत आह- तृचाशीतीति ॥ तिस्र ऋचो यस्मिन् मन्त्रे असौ तृचः, तृचानामशीतयस्तृचाशीतयः । ताश्व गायत्री बार्हती औष्णिही चेति तिस्रः । शस्त्रं नाम यज्ञे शंसनीयं बृहतीसहस्ररूपं मन्त्रजातम् । तच्च ततृचाशीतिभिः प्रभेदैर्विभिन्नम् । तादृशस्य शस्त्रस्य विष्णो- रन्नत्वहेतुतः प्रसिद्धान्नमपि विष्णोस्तृचाशीतिवत् स्यात् । स्फुट- मित्यवधारणे । स्यादेवेत्यन्वयः ।इदमुक्तं भवति । शस्त्रस्य तावदन्नत्वं स हान्नमित्येवाभिव्याहृत्य बृहतीसहस्रं शशंस इति वक्ष्यते । तच्चान्नत्वं तर्पकत्वेनैव वाच्यम् । तथाच प्रसिद्धान्नमपि विष्णांस्तर्पकत्वात्सिंहो देवदत्त इतिवदशीतय इति सामानाधिकरण्येनाच्यत इति ॥ननु ”“यत्प्राक् तृचाशीतिभ्यः सैका विधा, तिस्रस्तृचाशीतयो यदूर्ध्वं सा पञ्चमी' इति बृहतीसहस्रशस्त्रस्य पञ्चभागताया वक्ष्य- माणत्वात् कथमत्र तृचाशीतिविभिन्नस्य शस्त्रस्येत्युच्यत इति । सत्यम् । तथापि पूर्वभागस्य प्रथमतृचाशीत्यामन्तिमभागस्य तृतीय- तृचाशीत्यामन्तर्भावविवक्षयेयमुक्तिरिति न दोषः ।प्रकारान्तरेणाप्यन्नस्याशीतित्वमुपपादयति- अन्नाभिमानीति ॥ तथाचोभयोरेकदेवताकत्वादैक्यव्यपदेशोपपत्तिरिति भावः । ननु 'तस्यानं तस्यान्न' मिति मुखनासिकानेत्रसम्बन्धित्वमन्नस्योच्यते । न चैतद् युज्यते । न हि लोके मुखवन्नासिकानेत्रयोरन्नं नामा- स्तीत्यत आह- अदनेति । तदन्नं हरेर्मुखनासिकाचक्षुषामदनादि- भोगत्रयविभागतो भोग्यं श्रुतमित्यन्वयः । तत्र मुखस्यान्नमद्यतया, घ्राणस्याघ्रेयतया, चक्षुषो दर्शनीयतया भोग्यमिति विभागः ॥

