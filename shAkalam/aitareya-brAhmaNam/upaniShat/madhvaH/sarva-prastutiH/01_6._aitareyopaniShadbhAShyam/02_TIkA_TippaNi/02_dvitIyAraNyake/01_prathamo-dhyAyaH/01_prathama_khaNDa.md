+++
title = "०१ प्रथमः खण्डः"

+++


## एष पन्था एतत्कर्म एतद्ब्रह्मैतत्सत्यम्

**ऐतरेयोपनिषद् भावदीपः**

**अथ ऐतरेयोपनिषत् ऐतरेय ब्राह्मणद्वितीयारण्यके प्रथमोऽध्यायः**

**भगवान् न त्याज्यः**

# **उपनिषत्**

एष पन्था एतत्कर्म एतद्ब्रह्मैतत्सत्यम् । तस्मान्न प्रमाद्येत्तन्नातीयान्न ह्यत्यायन् पूर्वे येऽत्यायंस्ते परा बभूवुः।

**अथ श्रीमदानन्दतीर्थभगवत्पादाचार्यविरचिम् ऐतरेयोपनिषद्भाष्यम्**

**प्रथमोध्यायः**

## भाष्यम्

**मङ्गलाचरणं**

नारायणं निखिलपूर्णगुणैकदेहं सर्वज्ञमच्युतमपेतसमस्तदोषम् ।

प्राणस्य सर्वचिदचित्परमेश्वरस्य साक्षादधीश्वरमियां शरणं रमेशम् ॥

**भगवन्तरायकृतः**

### **भावप्रदीपः**

सुखमुखगुणभासं सर्वदोषव्युदासं

सुरवरमहिदासं श्रीरमाभूविलासम् ।

दशमतिमतिवासं वेदमूर्धोद्विकासं

भज हृदय सदा संसेवदापन्निरासम् ॥१॥

पद्मापद्मादिपद्मानां बोधो यत्पादसङ्गतः ।

तं वन्दे शुभसज्ञेतं बादरायणभास्करम् ॥२॥

श्रीमदानन्दतीर्थार्यचरणौ शरणे सताम् ।

संश्रये संश्रिये चेटीकृतामरतरूतराम् ॥३॥

शुचिस्वादुसुधास्यन्दिस्तनभारविभूषिताम् ।

जयाय जयराजाह्वां कामधेनुमुपास्महे ॥ ४ ॥

वेदेशगुरुसिन्धूत्थं यादवार्यसुरद्रुमम् ।

व्याख्यासमाख्यशाखाढ्यं सुमनस्सान्द्रमाभजे ॥ ५ ॥

भासतां भासतां स्वान्ते सन्तापध्वान्तकृन्तनः ।

श्रीमत्किटिपदाचार्यचारुचिन्तामणिर्मणिः ॥६॥

ऐतरेयोपनिषदो भाष्यं व्याकर्तुमिच्छतः ।

मन्तुं क्षाम्यन्तु सन्तो मे कृपयाऽपहसन्तु मा ॥७॥

मुग्धा मद्वाद्भृगाक्षी कुशलतरमहद्वाग्वधूभिर्विधाभिर्

बह्वीभिस्साधु राद्धं स्वयमलमबला सम्परिष्वक्तुकामा ।

अप्येनं भाष्यसञ्ज्ञं नृपतिमतिभयाल्लज्जया स्तम्भिताऽऽस्ते

हृया देव्योऽनवद्या रमणमुपनयन्त्वादरात्प्रेर्य चैनाम् ॥८॥

इह खलु संसारापारपारावारे निपतितमधिकारिणं जनं जननी तनयमिव परमात्मतत्त्वज्ञानप्लवनाद्दिधीर्षुरियमैतरेयोपनिषदितिकर्तव्य- तामन्तरेण न तत्त्वज्ञानकरणता मापद्यते । अतस्तदितिकर्तव्यता- रूपन्यायगर्भं भाष्यं करिष्यन्नाचार्यः प्रारिप्सितपरिसमाप्त्यादिप्रयोजन- मेतदुपनिषत्प्रतिपाद्यनारायणाख्यदेवताशरणप्राप्तिरूपमङ्गलं शिष्यशिक्षार्थमनुष्ठितमादावुपनिबध्नाति -नारायणमिति ॥अत्र नारायणं शरणम् इयां प्राप्नुयामित्यन्वयः । उत्तमपुरुषप्रयोग- बलादेवाहमिति कर्ता लभ्यते । निखिलेत्यादीनां तु शरणप्राप्तिकर्मणा तु नारायणेन विशेषणतया सम्बन्धः । प्रयोजनं च स्तुतिपदानां विशेष्यप्रशंसैव । तत्रार्थिकपुनरुक्तेः स्तुतित्वमेव समाधानमव-धातव्यम् ॥

अथवा, कुतो नारायणस्य शरण्यत्वम्, तथात्वेऽपि कुतोऽन्यासु देवतासु सतीष्वस्यैव शरण्यत्वमिति । तत्प्रयोजकधर्मवत्त्वात् सर्वेभ्योऽप्युत्तमत्वाच्चेति ब्रूमः । एतदुभयं कथं नारायणस्ये- त्यतोऽभिहितम् - निखिलेत्यादि । निखिला निःशेषाः पूर्णाः प्रत्येकमप्यनवधिका गुणाः । एकशब्दः केवलार्थः । त एव देहो यस्य । न पुनः प्राकृतादिरिति निखिलपूर्णगुणैकदेहस्तम् । अपेताः समस्ता दोषा यस्मात् सोऽपेतसमस्तदोषस्तम् । तत्र के ते गुणाः ? कथं च तेषां निरवधिकत्वम् ? के च दोषाः ? यदभावो नारायणस्यो- च्यत इत्यत उदाहरणत्वेन गुणं दोषाभावं च दर्शयितुमुक्तम्- सर्वज्ञमच्युतमिति । ज्ञानादयो गुणाः । तेषां स्वपरगताखिल- विशेषविषयकत्वादिकं निरवधिकत्वम् । च्युतिर् विनाशस्तदादयो दोषा नारायणस्य न सन्तीति भावः । एतेन शरण्यत्वे प्रयोजकं वैशिष्ट्यं, अन्यदेवतापरित्यागेन शरणप्राप्तौ च प्रयोजकं सर्वोत्तमत्वं चोपपादितं भवति । इष्टत्वाच्चास्योपपन्नं शरण्यत्वमित्याशयेनोक्तम् ईश्वरमिति ॥ स्वामिनमित्यर्थः । स्वामी हि भृत्यस्येष्टः । अन्य- देवतास्वपीश्वरत्वसत्वात्तद्व्यावृत्त्यैर् अधीति ॥ अधिकेश्वरमित्यर्थः । एतदपि कथञ्चिद् ब्रह्मादिदेवेषु शक्यनिरूपणम् । रुद्रादि- स्वामित्वात्तेषामपीत्यतः प्राणस्येत्युक्तम् । एतत्तु नान्येषां सम्भ- वतीत्याशयेनोक्तम्— सर्वचिदचित्परमेश्वरस्येति । एतदुपपाद- यितुम् - साक्षादिति ॥ प्राणस्याव्यवधानेनाधीश्वरमित्यर्थः । तथा च प्राणस्य भगवन्निष्ठाधीश्वरत्वं प्रति साक्षादवधित्वेन मध्येऽन्यस्या- भावाद्युक्तं तस्य सर्वचिदचित्परमेश्वरत्वमिति भावः । 'चिदचिद् यद्वशे विश्वं स रुद्रश्चिदचिन्मयः" इत्यादेः रुद्रादीनामपि चिदचिदी- श्वरत्वसत्त्वात् परमेति ॥

ननु प्राणेश्वरताया रमायामपि सत्वात्कथं तद्व्यावृत्तिरनेनेति चेन्न । ईश्वरतासत्त्वेऽप्यधीश्वरताभावात् । अधीश्वरत्वं चेश्वरान्तरसद्भाव- मपेक्षते । न हि प्राणलक्ष्म्योर्मध्ये कश्वनेश्वरोऽस्ति । अतः प्राणस्या- धीश्वरो हरिरवेति । अत्र प्राणस्येश्वरमितीष्टत्वमुपपाद्य 'तमहं शरण- मियां' इत्यनेन स्वस्य प्राणावतारत्वं सूचयति भगवान्भाष्यकारः । अन्यथाऽन्यष्टत्वस्यान्यशरणप्राप्तौ प्रयोजकतानुपपत्त्याऽसङ्गतत्वापत्तेरिति । ग्रन्थारम्भे सकलवाङ्मनसदेवताया रमाया अवश्यं वन्द्यत्वात् पृथग्वन्दनस्य च 'क्लेशोऽधिकतरस्तेषां ' " 'पृथक् श्रियमुपासताम्" इत्यादिश्रुतिस्मृतिनिन्दितत्वाद् भगवत्परिवारत्वेन वन्द्यताज्ञापनाय प्रकारान्तरेण भगवत इष्टत्वोपपादनाय च रमेशमिति विशेषणम् ।

यद्वा नानिर्धारितस्वरूपस्य शरणप्राप्तिर्युक्ता । न चान्तरेण लक्षणं वस्तुनिर्धारणमित्यतो विभवादनेकानि नारायणस्य लक्षणान्यनेनो- च्यन्ते । तत्र निखिलेत्यनेन निखिलगुणत्वं पूर्णगुणत्वं स्वतो गुणैकदेहत्वं चेति विवक्षाभेदेन त्रीणि लक्षणान्युदितानि । अपेत- समस्तदोषमित्यनेनैकम् । तत्र सार्वज्ञ्यादिगुणा नाशादिदोषाभावाच प्रत्येकं लक्षणानीत्यभिप्रेत्योक्तम्- सर्वज्ञमच्युतमिति ॥ प्राणस्या- धीश्वरमित्यनेनैकम् । रमेशमित्यनेनैकमिति ।

अथवा नायं नारायणशब्दो डित्थादिशब्द इव भगवति साङ्केतिको, नापि घटादिशब्द इव रूढिमात्रप्रवृत्तः । किन्तु विशिष्टगुणानप्याचष्ट इति ज्ञापयंस्तदर्थमनेन कथयति । एतदपि स्तुत्यर्थमित्यवगन्तव्यम् । तथाहि— अरा दोषास्तद्विरुद्धत्वाद्गुणा नाराः, तदयनत्वान्नारायणः । नराश्चेतनास्तत्समूहो नारम् । तथा 'सर्वमचेतनं चेतनार्थं' इति नरोपभोग्यत्वान्नारमचेतनम्, तदुभयमयते जानातीति वा । 'रीङ् क्षये' इति धातोः स्वार्थे ण्यन्तक्युटि रायणं क्षयः, च्युतिर्विनाशाद्यपर- नामा । तद्यस्य नास्ति स नरायणः । स एव नारायणः । स्वार्थेऽणिति वा । अराणामयनं न भवतीति वा । नराणां चेतनानां नराणामचेतनानां चाधिपतिर्नारो मुख्य प्राणः । तस्य साक्षादधीश्वर- तयाऽयनत्वाद्वा । निर्दोषत्वान्नारा रमा, तस्येशतयाऽयनत्वाद्वेति यथाक्रममवगन्तव्यम् ॥

अथवा श्रोतृबुद्ध्यनुकूलनाय व्याचिख्यासितसमस्तोपनिषदर्थं सङ्क्षेपतोऽनेनाचष्टे । विदितसङ्क्षेपा हि प्रपञ्चं जिज्ञासवो भवन्ति । तथाहि, 'एतत्कर्म एतद् ब्रह्म' । स एष पुरुषः समुद्रः । ‘कतरः स आत्मा’“ । 'चक्षुर्मयः श्रोत्रमयश् छन्दोमयो मनोमयो वाङ्मयः” । 'श्रोता मन्ता द्रष्टा देष्टा घोष्टा विज्ञाता प्रज्ञाता णकारो बलं षकारः प्राण आत्मा 'यो ह्येव प्रभवः, स एवाप्यय इत्यादिना भगवतो जगज्जन्मादिकर्तृत्वादिगुणाः सामान्यतो विशेषतश्वोक्ताः । ' ता वा एताः सर्वा ऋचः । 'अकारो वै सर्वा वाकू । ' यद्वाच ओमिति । 'अथातः संहिताया उपनिषद् इत्यादिना च सर्वशब्दवाच्यत्वोत्त्या सर्वगुणपूर्णतैवाभिप्रेता । तदेतदुक्तम् - निखिलपूर्णगुणैकदेहमिति ॥ —स जातो भूतान्यभिव्यैख्यत् । इदमदर्शमितीं३ । 'सञ्ज्ञानमाज्ञानं विज्ञानं प्रज्ञानम् " । स इदं विश्वं भुवनं विचष्टे
इत्यादिना सर्वज्ञत्वमभिहितम् । तदेतदुदितम् - सर्वज्ञमिति । स एतेन प्रज्ञेनात्मनाऽस्माल्लोकादुत्क्रम्यामुष्मिन् स्वर्गे लोके सर्वान् कामानाप्त्वाऽमृतः समभवत्" इत्यादिना मोक्षाधिकारिणां मोक्ष- दातृत्वं मौक्तभोगदातृत्वं चाभिधीयते । तदप्यनेनैवोक्तम्- सर्वज्ञ- मिति ॥ 'ज्ञ शुद्धभावे' इति धातोर्ज्ञाः शुद्धाः, मुक्ता इति यावत् । सर्वे मोक्षाधिकारिणो ज्ञा यत्प्रसादाद्भवन्तीति स सर्वज्ञः । तथा सर्वे मुक्ताः सर्वान् कामान् जानन्त्यनुभवन्त्यनेनेति सर्वज्ञस्तमिति । ‘अः इति ब्रह्म तत्रागतमहं’१ इत्यकारवाच्यत्वमुक्तम् । ‘स्त्रियां सिञ्चति अथैनज्जनयति । तदस्य प्रथमं जन्म इत्यादिना रेतःसेचकत्वा- दिकमपि भगवत एवेत्यभिहितम् । तदिदमाह– अच्युतमिति ॥ ' च्युतिर् आसेचने' इति धातोः कर्तरि क्तप्रत्यये निष्पन्नच्युतशब्दः सेक्तारमाचष्टे । तथाच अश्वासौ च्युतः स्त्रियां रेतस्सेचकश्चेत्युच्यत इति । 'अथातः संहिताया उपनिषद् इत्यादिना पूर्वोत्तरवर्ण- सन्धिदेवतात्वमुपवर्णितम् । तदप्यनेनैवाह अच्युतमिति ॥ पूर्वोत्तरवर्णदेवताभ्यां निजरूपाभ्यामेव मध्ये सन्धितमित्यर्थः । ' एतत्सत्यं ' ओष्ठा पिधाना न कुली इत्यादिषु सत्यकुल्यादि - पदैर्निर्दोषत्वमुच्यते, तदेतदाह- अपेतसमस्तदोषमिति ‘अथातो रेतसः सृष्टिः । प्रजापते रेतीदेवाः ' इत्यादिना सर्व- स्रष्टृत्वोत्त्या 'अद उ आविरधिदैवतं ' " स भूतानामधिपतिः ' . स ईक्षत कथं न्विदं मदृते स्यादिति' । 'बृहस्पते न परः साम्नो विदुः । सूर्य आत्मा जगतस्तस्थुषश्च । 'सर्वं तत्प्रज्ञानेत्रं प्रज्ञानेत्रोऽलोक इत्यादिना च सर्वोत्तमत्वमभिहितम् । 'त्वमुक्थ- मसि । ‘तस्येदं वाचा तन्त्या नामभिर्दामभिः सर्वं सितम्’ । 'सर्वं हीदं प्राणेनावृतम् । सर्वाणि भूतान्यापिपीलिकादिभ्यः प्राणेन बृहत्याऽवष्टब्धानि’" । 'अन्नायुर्वा एष यद्वायुः । 'अपाङ् प्राङेति
स्वधया गृभीतः ' । 'प्राणो वंश इत्यादिना प्राणस्य सर्वचिद- चिदधिकत्वमभिधाय तदधीश्वरत्वं हरेरुक्तम् । तस्यायं सङ्ग्रहः – प्राणस्य सर्वचिदचित्परमेश्वरस्य साक्षादधीश्वरमिति । 'तस्य मेऽन्नं मित्रं दक्षिणम् अनकाममार इत्यादिषु रमारमणत्वमुक्तम् । तदभिधानमिदम् - रमेशमिति ॥

अथवा रमश्चासौ ईशश्चेति विग्रहः । तत्र रमत इति रम इत्यनेन 'सोमात्मममात्मानममुष्मा आत्मने सम्प्रयच्छति 'जीवाक्षरेण जीवाहराप्नोति जीवाह्ना जीवाक्षरम्" इत्यादिनोक्तस्य स्वरमणत्वस्य सङ्ग्रहः । ईर्लक्ष्मीस्तस्या ईश इति वा । या लक्ष्म्याः शं सुखं यस्मा- दिति वा । ईश इत्यनेन ' तस्य मेऽन्नं' इत्याद्युक्तार्थसङ्ग्रह ि बोध्यम् ॥यद्वा रमया सहितश्चासौ ईशश्चेति विग्रहः । तेन 'बृहद्रथन्तरयो रूपेण संहिता सन्धीयते । 'वाक् प्राणेन' इत्यादिनोक्तस्य लक्ष्मीनारायणात्मकार्धनारीनररूपवत्त्वसङ्ग्रहः ॥

अथवा सर्वशाखानिर्णायकब्रह्मसूत्रार्थ एतदुपनिषदि प्रतिपाद्यत इति भावेनैतानि विशेषणानि । तत्र निखिलपूर्णगुणैकदेहम् इति प्रथमाध्यायार्थोक्तिः । अपेतसमस्तदोषम् इति द्वितीयाध्यायस्य । सर्वज्ञम् इति तृतीयाध्यायस्य । सर्वैर्मोक्षाधिकारिभिर्यथायोग्यं सर्वे- र्वेदादिभिर्ज्ञायत इति । सर्वज्ञम् इत्यनेनैव चतुर्थाध्यायार्थस्यापि सङ्ग्रहः । सर्वेऽधिकारिणः ज्ञाः शुद्धा मुक्ता भवन्तीत्यनेनेति । 'नात्मा- ऽश्रुतेर् इत्याद्यर्थकथनम् अच्युतमिति ॥ ' इयदामननातू 'व्यतिहारो विशिषन्ति हीतरवत् ६ इत्याद्यर्थसङ्ग्रहः- प्राणस्य सर्व- चिदचित्परमेश्वरस्य साक्षादधीश्वरमिति ॥ ' आदरादलोपः' इत्याद्यर्थसूचनम्— रमेशमिति ॥ रमोपास्यमित्यर्थः । अनेनास्या उपनिषदो व्याख्यानमयुक्तम् । विषयप्रयोजशून्यत्वादिति शङ्कापि निरस्ता वेदितव्या । निर्दोषगुणपूर्णस्य नारायणस्य मुख्यप्रति पाद्यतायाः प्राणादीनां च तच्छेषतया प्रतिपाद्यतायास्सूचनात् । हरेः पूर्णगुणत्वादिकथनेनैव दुःखादिदोषरहितस्वस्वयोग्यानन्दादिगुणा- विर्भावलक्षणस्योपनिषदुदितज्ञानफलस्यापि सूचनात् । तं यथा यथोपासते स तदेव भवति' इति श्रुतेः । सर्वज्ञमित्यनेन मोक्षाख्य- फलस्योक्तरीत्या साक्षादेवोक्तेश्च । अतो युक्तमेव विषयप्रयोजन- वत्त्वादुपनिषदो दुर्गमार्थत्वाच्च व्याख्यानमिति ॥

------------------------------------------------------------------------

प्रादुबर्भूव भगवांस्तपसेतराया नारायणोऽब्जजसुतस्य विशालनाम्नः

**ऐतरेयोपनिषद इतिहासः**

## भाष्यम्

प्रादुबर्भूव भगवांस्तपसेतराया नारायणोऽब्जजसुतस्य विशालनाम्नः । तस्मिन् गतेऽध्वरमभूत् सुरविप्रसङ्घो निश्चेतनस्तदनु पद्मभवोऽमुमस्तौत् ॥ तेन स्तुतः स भगवान् गिरिशेन्द्रमुख्यान् सर्वानबोधयदजेन सहैव तेऽथ । दासत्वमापुरत एव महत्सुराणां दासत्वतः स महिदास इति प्रसिद्धः ॥ शृण्वत्सु तेषु भगवानवदद्रमायै दिव्यां श्रुतिं स परमोऽतिमुदैतरेयीम् । सा बह्वृचैः प्रपठिता चतुराननास्याद्यस्यां रहस्यमुदितं परमं हि विष्णोः ॥ महाभूतिः श्रुतिः सैषा महाभूतिर्यतो हरिः । विशेषेणात्र कथितः सर्वज्ञः शाश्वतः प्रभुः ॥ इति ऋक्संहितायाम् ।

### **भावप्रदीपः**

'यो ह वाऽविदितार्षच्छन्दो दैवतब्राह्मणेन मन्त्रेण यजति याजयति वाऽध्यापयति वा स्थाणुं वर्च्छति गर्ने वा पद्यते प्रवामीयते इति श्रुतेर्देवतादिज्ञानवत एव विद्या फलतीति ज्ञायते । तत्र ब्राह्मणपदोपलक्षितार्थज्ञानं व्याख्यानादेव भविष्यति । छन्दस्तु प्रायोऽत्र नास्त्येव । अच्छन्दोबद्धवाक्यरूपत्वात् । ऋषिदेवते तु विवक्षन्नादावृषस्तावद्वक्तुमाख्यायिकामाह- प्रादुर्बभूवेति नारायणों विशालनाम्न ऋषेरितरायां तत्पत्न्यां प्रादुर्बभूवेत्यनेन न तस्य‘\* प्राकृतवच्छुक्लशोणितसम्बन्धाज्जन्म किन्तु तद्वारा रूपान्त- रेणाभिव्यक्तिमात्रमित्याह । अत एवाब्जजसुतस्येति षष्ठीप्रयोगः । अन्यथा पञ्चमी स्यात् । तस्यामेव प्रादुर्भावे निमित्तमाह- तपसेति ॥ इतराकृततपोबलादित्यर्थः । यथोक्तं सूत्रभाष्ये- 'महिदासाभिधो जज्ञे इतरायास्तपोबलाद् इति । तत्कर्म निरूपयति - तस्मिन्निति । तस्मिन् भगवति अध्वरं देवादिभिरनुष्ठीयमानं कश्चिद्यज्ञं प्रति आगते सति तत्रत्यः सुरविप्रसङ्गो ऽदृष्टपूर्वभगवद्रूपदर्शनसमुत्पन्न- भक्तिभयाभ्यां निश्चेतनो निश्चेष्टोऽभूदित्यर्थः । तदनु तन्निश्चेष्टत्वा- नन्तरम् । ब्रह्मस्तुतिप्रसन्नस्य हरेः प्रसादकारणमाह – नेति ॥ अबोधयत् कर्तव्यमौढ्यं परिहरन् प्रबोधयुक्तांश्चकार । अथ प्राप्तप्रबोधास्ते गिरिशेन्द्रमुख्या अजेन सहैव तस्य दासत्वमापुः । अत एव स भगवान् महिदास इति प्रसिद्धः । अत एवेत्यस्य विवरणम्– महत्सुराणां दासत्वत इति ॥ महान्तश्च ते सुराश्च महत्सुरास्तेषाम् । "आन्महतः समानाधिकरणजातीययोः' इत्यस्य विधेः स्थान्यादेशोक्तिव्यत्ययेन द्वन्द्वेऽल्पाच्तरस्य परनिपातेन वाऽनित्यत्वज्ञापनात् । 'महत्तत्त्वाद्विकुर्वाणाद् इत्यादिप्रयोग- दर्शनाच्च महत्सुराणामित्युक्तम् । यद्यपि महासुराणामिति वक्तुं शक्यम् । तथाप्यसुराणामित्यकारप्रश्लेषप्रतीतिर्माभूदितीत्यमुक्तिः । दासत्वतः भगवद्दासत्वात् । तथा च महिनो महान्तो ब्रह्मादयो दासा यस्यति योगेन महिदास इत्यर्थः । महिशब्दस्य महदर्थकत्वं तु 'न ते महित्वमन्वश्नुवन्ति
'महित्वबुद्धिर्भक्तिस्तु इत्यादि- प्रयोगसिद्धम् । पूर्वटीकाकारास्तु 'मह पूजायाम्' इति धातोर्महित्वं तच्च महतामेव घटत इति महत्सुराणा- नाम पूज्यत्वम् मित्युक्तमित्याहुः ॥

ततः किमकरोदित्यत आह- शृण्वत्स्विति ॥ भगवदुपदेश- पात्रत्वं साक्षाद्रमाया एव इतरेषां तद्द्वारेत्यभिप्रायेण शृण्वत्सु तेषु रमायै अवददित्युक्तम् । अतिमुदत्यनेन वक्तृप्रीतिविषयत्वं श्रोतृ- णामाह । अत एवास्या उपनिषद ऐतरेयीति नामेति भावेनोक्तम्- ऐतरेयीमिति । इतरासुतमहिदासदृष्टत्वादैतरेयीनामिकामित्यर्थः । एतन महिदासोऽस्याः प्रथमऋषिः, रमा द्वितीयर्षिर्ब्रह्मादयस्तदनन्तरा ऋषय इत्युक्तं भवति । अन्यानप्यृषीन्वक्तुमाह- सेति ॥ बह्वृचैर्ऋक्शाखिभिः । ‘अर्वाक्तु द्वादशावृत्तेरधीत्याप्यृषिरेव स इति वचनाद्भगवन्मुखादध्येतॄणामपि रमादीनां ब्रह्ममुखादध्येतॄणां बहृ- चानामप्यृषित्वमविरुद्धम् । पूर्वटीकाकारास्तु महिदास एवात्रर्षिः । अन्यत्तु प्रचयप्रकारनिरूपणमित्याहुः । एवमृषीनुत्वाऽद्यपद्ये सूचिता- मेव देवतां स्पष्टमाह– यस्यामिति । परमं रहस्यं गुह्यं माहात्म्यम् ॥नन्वस्तु महिदासोऽत्रर्षिः । उपनिषद ऐतरेयत्वप्रसिद्ध्यैव तत्सिद्धेः । देवता तु विष्णुरेवेति कुत इत्यतः प्रमाणेनैव तदुपपादयति- महाभूतिरिति । सैषा श्रुतिर् ऐतरेयोपनिषत् । महाभूतिस् तन्नाम्नी । यतो महाभूतिर्महैश्वर्यवान् हरिरत्र कथितस्तस्मादित्यर्थः । का सा महाभूतिर्यदुपेतप्रतिपाद- कत्वादियमपि तन्नाम्नीत्यत उक्तम्— सर्वज्ञ इत्यादि ॥ गुणान्तराणामप्युपलक्षणमेतत् । तथाच सार्वज्ञ्यादिरूपमहैश्वर्यमेव महाभूतिरुच्यत इति भावः । विशेषेणकथित इत्यनेनातिप्रसक्तिं वारयति । अन्यथा सदागममात्रस्य हरिमाहात्म्यप्रतिपादकत्वेन महाभूतिशब्दवाच्यतापत्तेरिति ॥

