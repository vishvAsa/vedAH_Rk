+++
title = "०२ द्वितीयः खण्डः"

+++


## तस्य य आत्मानमाविस्तरां वेद

**अथ द्वितीयारण्यके तृतीयाध्याये द्वितीयः खण्डः**

**तारतम्यानुगुणं भगवत्सन्निधानकथनम्**

# **उपनिषत्**

तस्य य आत्मानमाविस्तरां वेद । अश्नुते हाविर्भूय ओषधि वनस्पतयो यच्च किञ्च प्राणभृत् । स आत्मानमाविस्तरां वेद । ओषधिवनस्पतिषु हि रसो दृश्यते । चित्तं प्राणभृत्सु । प्राणभृत्सु त्वेवाविस्त- रामात्मा । तेषु हि रसोऽपि दृश्यते । न चित्तमितरेषु । पुरुषे त्वेवाविस्तरामात्मा । स हि प्रज्ञानेन सम्पन्नतमः । विज्ञातं वदति, विज्ञातं पश्यति, वेद श्वस्तनम् । वेद लोकालोकौ । मर्त्येनामृतमीप्सति । एवं सम्पन्नः । अथेतरेषां पशूनामशनापिपासे एवाभिविज्ञानम् । न विज्ञातं वदन्ति, न विज्ञातं पश्यन्ति, न विदुः श्वस्तं, न लोकालोकौ । त एतावन्तो भवन्ति । यथाप्रज्ञं हिसम्भवाः ॥२.३.२॥

**अधिष्ठानतारतस्मेन भगवत्सन्निधानम्**

## भाष्यम्

आविर्भावं तारतम्याद्यो वेद परमात्मनः । स तस्यैव विशेषेण प्रीतियोगाद्भविष्यति ॥ स्थावरं जङ्गमं चैव भूयस्त्वेनाश्रुते हरिः । आविर्भूतस्तेषु सदा सम्यक्स्वात्मानमेव च ॥तारतम्यात् सन्निहितं सर्वभूतेषु केशवः । वेत्त्येक एव विष्णोर्यद्विशेषावेशनं सदा ॥ जङ्गमेषु च वृक्षेषु नैव तादृक्शिलादिषु । तस्माद् वृक्षादिषु रसश्चित्तं चलनवत्सु च । दृश्यते न शिलाद्येषु सन्निधिर्न हि तादृशी ॥

### **भावप्रदीपः**

‘तस्य य आत्मानमाविस्तारां वेद' इत्येतत्खण्डं व्याचष्टे आवि- र्भावमित्यादिना ॥ परमात्मन आविर्भावं सन्निधानं यो वस्तुषु तारतम्याद्वेत्ति स तस्यैव भविष्यति तदीय एव भविष्यति । ननु सर्वेषां भगवदधीनत्वेन तदीयत्वात्किं विशिष्योच्यत इत्यत उक्तम्– विशेषेणेति ॥ तमेव विशेषं दर्शयति- प्रीतियोगादिति ॥ भगवत्प्रीतिगोचरो भविष्यतीति भाव एतेन य आत्मानं परमात्मानं वस्तुष्वाविस्तराम् आविर्भावतारतम्येन, तारतम्येनाविर्भूतं सन्निहितमिति यावत् । (वेद स ) तस्यैव भवति तत्प्रीतिगोचरो भवतीति तद्वाक्यं व्याख्यातं भवति ॥

'अश्नुत इत्यादिप्राणभृत्' इत्यन्तं व्याचष्टे - स्थावरमिति ॥ भूयस्त्वेन शिलादिभ्य उत्तमत्वेन, स्थावरं जङ्गमं च अनुते प्राप्नोति । हरिस्तेषु स्थावरजङ्गमप्राणिषु सदाऽऽविर्भूतः सन्निहितः सन्नित्यर्थः । एतेन ये ओषधिवनस्पतयः स्थावरा यच्च किञ्च प्राणभृज्जङ्गमं वस्तुजातं तत्सर्वं तत्राविर्भूतः परमात्मा भूयः शिलादिभ्यो भूयस्त्वेन अश्नुते प्राप्नोतीति व्याख्यातं भवति ॥

'स आत्मानमाविस्तारं वेद' इत्येतद्व्याचष्टे - सम्यगिति ॥ तारतम्यादेवेत्यन्वयः । चशब्दोऽप्यर्थः । सर्वभूतेषु चेति सम्बध्यते । सर्वेष्वपि भूतेषु तारतम्यादेव सन्निहितं स्वात्मानं केशव एक एव सम्यग्वेत्ति नान्यदित्यन्वयः॑ः । एतेन स भगवान्सर्वभूतेषु अविस्तरां तारतम्येनाविर्भूतमात्मानं स्वात्मानं स्वयमेक एव सम्यग्वेदेति व्याख्यातं भवति । 'ओषधिवनस्पतिष्वित्यादिप्राणभृत्सु' इत्यन्तं वाक्यं व्याख्यातुमाह- विष्णोरिति । विशेषावेशनं विशेषसन्निधानं, जङ्गमेषु वृक्षेषु वृक्षादिस्थावरेषु च यद् यस्मात्सदाऽस्ति शिलादिषु तादृग्विशेषसन्निधानं नैवास्ति । तस्माद्रसादिकं स्थावरादिषु दृश्यते न शिलादिष्वित्यर्थः । दायर्थं पुनरुक्तमेव हेतुमाह- सन्निधिर्न हि तादृशीति ॥ शिलाद्येष्विति वर्तते ॥

------------------------------------------------------------------------

शिलायेषु स्थितो विष्णुर्भारदाढर्यादिकारणम्

## भाष्यं

शिलायेषु स्थितो विष्णुर्भारदाढर्यादिकारणम् । नैव चित्तादिकस्यातो वृक्षाद्या उत्तमास्ततः । विशेषोऽयं पदार्थानां न तु विष्णोः कदाचन यत्र विष्णुर्गुणाधिक्यं दर्शयेद् वस्तु तद्वरम् ॥ गुणपूर्णो हि सर्वत्र स्वयं विष्णुः सनातनः ॥ वृक्षेभ्योऽप्यधिकं विष्णुर्जङ्गमेषु प्रकाशितः । तेभ्योऽपि पुरुषे विष्णुर्गुणाधिक्यप्रकाशकः ॥ इत्यादि च ।

### **भावप्रदीपः**

ननु शिलाद्येषु तादृशसन्निधानाभावेऽपि सन्निधानामात्रसत्वात् किमपि तत्कार्यमावश्यकमेव किं तदित्यत आह- शिलाद्येष्विति ॥ दाढर्यादीत्यादिपदेन स्थैर्यस्थौल्यादिकमुच्यते । चित्तादिकस्येत्यादि - पदेन रसः । ततः शिलादितः । नन्वेवं पदार्थेषु भगवत्सन्निधान- तारतम्यात्तत्तारतम्यं चेत्सन्निधातुर्भगवतोऽप्यस्ति किं तदित्यत आह - विशेषोऽयमिति ॥ ननु किमिदं सन्निधानं नाम ? यद्वै- शेष्यात्पदार्थेषु तारतम्यमित्यत आह- यत्रेति ॥ गुणाधिक्य- व्यञ्जनमेव सन्निधानम् । तत्तारतम्यात्पदार्थतारतम्यमिति भावः । यथोक्तम्– ‘सन्निधानं तु तत्प्रोक्तं सामर्थ्यव्यञ्जनं तु यत् २६ इति । नन्वेवं सन्निधतुर्विष्णोरपि गुणतारतम्यं स्यादेव । सन्निधातृतारतम्य- निबन्धनत्वात् पदार्थतारतम्यस्येत्यत आह- गुणपूर्णो हीति ॥ ‘प्राणभृत्सु त्वेवाविस्तरामात्मा' इति वाक्यं व्याचष्टे - वृक्षेभ्य इति ॥ स्थावरेभ्य इत्यर्थः । 'पुरुषेत्वेवाविस्तरामात्मा' इत्येतद्विवृणोति- तेभ्योऽपीति । पश्वादिजङ्गमेभ्योऽपीत्यर्थः । अथवा तेषां मध्येऽ-पीत्यर्थः ॥

