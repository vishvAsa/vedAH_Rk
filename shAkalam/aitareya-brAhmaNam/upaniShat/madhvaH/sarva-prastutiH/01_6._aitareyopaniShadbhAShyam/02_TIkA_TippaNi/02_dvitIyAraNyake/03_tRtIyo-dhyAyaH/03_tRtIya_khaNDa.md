+++
title = "०३ तृतीयः खण्डः"

+++


## स एष पुरुषः समुद्रः सर्वं लोकमति यद्ध किञ्चाश्नुतेत्येनं मन्यते

॥ **अथ तृतीयाध्याये तृतीयः खण्डः** ॥



**आगतेऽप्यैश्वर्ये न भगवद्विस्मृतिः कार्या**

# **उपनिषत्**

स एष पुरुषः समुद्रः सर्वं लोकमति यद्ध किञ्चाश्नुतेत्येनं मन्यते । यद्यन्तरिक्षलोकमश्नुतेऽत्येनं मन्यते यद्यमुं लोकमश्नुवीतात्येवैनं मन्येत ।

## भाष्यं

योऽस्मिन् पुरुषे पश्वादिभ्य आधिक्येन सन्निहितो भगवान् स एष पुरुषः समुद्रः समुद्रिक्तोऽन्येभ्यः । स जीवो यद्यपि भगवत्प्रसादात् सर्वलोकाधिपो भवति सर्वलोकानतीत्य यत्किश्चि- दलौकिकं मोक्षाख्यमप्यश्नुते तदाऽपि तमेनमात्मशब्देन प्रस्तुतं विष्णुमत्येव मन्यतेऽधिकमेव मन्यते स्वात्मनः सर्वस्माच्च । मुक्तोऽपि न तेन साम्यं तद्भावं वा मन्यते । 'कृष्णो मुक्तैरिज्यते वीतमोहैः ' 'मुक्तानां परमा गतिः 'अमृतस्यैष सेतुर् इत्यादिवाक्याच्च ॥

### **भावप्रदीपः**

‘स एष पुरुषः' इत्येतत्खण्डं व्याचष्टे - योऽस्मिन्नित्यादिना ॥ तत्र पुरुषपदेन 'पुरुषे त्वेव' इति प्राक् पुरुषशरीरिजीवस्यैव प्रकृतत्वात् स एवोच्यते । अन्यथा ' स एष पुरुषः' इति परामर्शा- नुपपत्तरित्याशङ्कानिरासायाह- योऽस्मिन्निति । तथा च पुरुषपदेन जीवस्य प्राक् प्रकृतत्वेऽपि नात्र भगवद्ग्रहणे बाधकमस्ति । पुरुषे पश्वाद्याधिक्येन सन्निहितत्वाद्भगवतोऽपि प्रकृतत्वाहानेः । पुरुष - सन्निहितस्य पुरुषपदवाच्यतासद्भावाच्च । तत्पूर्वखंडे 'पुरुषस्या- नुविधां' इति भगवत्येव पुरुषशब्दस्य प्रयुक्तत्वाच्च । अन्यथाऽ'त्येनं मन्यते' इत्येतच्छब्देनोत्तरवाक्ये भगवतः परामर्शानुपपत्तेरिति भावः । समुद्र इत्यनुवादः समुद्रिक्त इति व्याख्या । समुत्पूर्वाद् द्ररि- चेरौणादिको डप्रत्ययेति भावः । अन्येभ्यो रमाब्रह्मादिसर्वेभ्यः । सर्वलोकमतीत्यादिवाक्यं स पुरुषः समुद्रः' इत्यनुवृत्तिमभिप्रेत्य व्याचष्टे - स जीव इति ॥ समुद्र इत्यस्यार्थः- सर्वलोका- धिपतिर्भवतीति । सर्वं लोकमतीत्यस्य - सर्वलोकानत्येति । 'यद्ध किञ्च' इत्यस्य यत्किंचदित्युवादेनालौकिकं मोक्षाख्यमिति व्याख्या । न केवलं सर्वलोकाधिपो भवति किन्तु मोक्षाख्यं महा- भाग्यमप्यश्नुत इत्यपिशब्दार्थः । अस्तु वा ' स एष पुरुषः समुद्रः ' इति वाक्यं जीवपरमेव न भगवत्परम् । न च तर्हेनमिति भगवतः परामशीनुपपत्तिः । पूर्वखंडे आत्मशब्देन प्रस्तुत्वेन परामर्शो- पपत्तेरित्याशेनोक्तम्- तमेनमात्मशब्देन प्रस्तुतमिति । चिन्मुक्तौ विष्णुसाम्यप्राप्तिमाहुः । अन्ये पुनर्ब्रह्मभावापत्तिमाहुः । तदुभयनिरासाय श्रुतौ 'यद्ध किंचाश्रुते' इति मोक्षप्राप्तिमुक्त्वा मोक्षेऽपि 'एनमत्येव मन्यते' इति भगवत आधिक्यमेवाभिधीयतइति तद्वाक्यतात्पर्यमाह— मुक्तोऽपीति । अत्र प्रमाणमाह- कृष्ण इत्यादि ॥ कृष्णो भगवान्मूलरूपी ॥

------------------------------------------------------------------------

यद्यपि देवलोकाधिपत्यं तद्योग्यस्य विष्णुर्ददाति तदप्यनुवीतैव

**भगवद्दत्तपदवीम् अशुचित्वादिबुद्ध्या नापह्नवीत**

## भाष्यं

यद्यपि देवलोकाधिपत्यं तद्योग्यस्य विष्णुर्ददाति तदप्यनुवीतैव । बहुगणिकादिपरिवाररूपमशुचीदं पदमित्यादिबुद्ध्या नापह्नवीत । एनं भगवन्तमतिमन्येतैव सर्वथा स्वतः सर्वस्माच्चाधिकमेव मन्येत । यद्यमुं लोकमश्नुते प्राप्नोति अश्नुवीत भुञ्जीत ।

### **भावप्रदीपः**

'यद्यमुं लोकमश्नुवीत' इत्येतद्व्याचष्टे - यद्यपीति ॥ अभ्रुवीतैवे- त्येवकारव्यावर्त्यमाह– बह्वीति ॥ एतेन यद्यमुं लोकं स्वर्गं भगवत्प्रसादाद् अनुवीत प्राप्नुयात् तर्हि अभ्रुवीतैव अनुभुञ्जीतैवेति क्रियाऽऽ- वृत्या तद्वाक्यं व्याख्यातं भवति । ' अत्येवैनं मन्येत' इत्येत- द्व्याचष्टे— एनं भगवन्तमिति । अत्येवेत्येवशब्दस्याधिकमेव मन्ये- तैवेत्युभयथापि संबन्ध इत्यभिप्रायेणानुवादे मन्येतैवेति व्याख्यानेऽ- धिकमेवेत्युक्तम् । मन्येतैवेत्येवकार्थः- सर्वथेति । यद्यमुं लोकम- भुवीत' इति वाक्यं प्रकारान्तरेण व्याचष्टे - यद्यमुमिति ॥ यद्यन्तरिक्षलोकमश्रुत इति पूर्ववाक्यादश्रुत इत्यनुवर्तत इति भावेनाश्भुत इत्यनूद्य प्राप्नोतीति व्याख्यातम् । अभुवीतेत्यस्य- भुति । तात्पर्यं तु पूर्वोक्तमेव । अवधारणपूर्वकं 'अत्येवैनं मन्येत' इति कथने प्रयोजनाभिधानम् ।

