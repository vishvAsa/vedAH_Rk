+++
title = "०४ चतुर्थः खण्डः"

+++


## यो ह वै यज्ञे यज्ञं वेद..

**अथ चतुर्थखण्डः**

**स्तोम-- साम-चिति - छन्दः- ःशस्त्रेषु भगवद्रूपाभिधानम्, स्तोमस्य पाञ्चविध्यकथनपूर्वकं तत्स्थभगवद्रूपाभिधानम्**

# **उपनिषत्**

यो ह वै यज्ञे यज्ञं वेद, अहन्यहर्देवेषु देवमध्यूल्हं स सम्प्रतिवित् । एष वै यज्ञे यज्ञोऽहन्यहर्देवेषु देवोऽध्यूल हो यदेतन्महदुक्थम् । तदेतत्पञ्चविधम् । त्रिवृत्पञ्चदशं सप्त- दशमेकविंशं पञ्चविंशमिति स्तोमतः । गायत्रं रथन्तरं बृहद्भद्रं राजनमिति सामतः । गायत्र्युष्णिम्बृहती- त्रिष्टुद्विपदेति छन्दस्तः । शिरो दक्षिणः पक्ष उत्तरः पक्षः पुच्छमात्मेत्याख्यानम् ।

**यज्ञादिशब्दनिर्वचनं तत्स्थभगवद्रूपोपासनफलकथनं च**

## भाष्यं

यज्ञेषु यज्ञनामानं याज्यत्वात् पुरुषोत्तमम् । अधिरूढं तथाऽहस्सु चाहर्नामानमेव तु ॥अहार्यत्वाद्धि देवेषु देवं सर्वोत्तमत्त्वतः । एवं च सर्वनामानं सर्वेषु स्थितमच्युतम् ॥ स्तोमादिषु च यो वेद स सम्यग्विदिति श्रुतः । य एष उक्थनामाऽसौ सर्वोत्थापनको हरिः ॥ महांश्च परिपूर्णत्वात् सहस्रबृहतीस्थितः । अहरह्नां स यज्ञानां यज्ञो देवाधिकोऽपि सः ॥ अनिरुद्धादिरूपेण स विष्णुः पञ्चधा स्थितः । स्तोमसामाचितिच्छन्दःशस्त्रेष्वपि पृथक् पृथक् । एकैकमेव तद्रूपमनिरुद्धादिपञ्चकम् ॥

### **भावप्रदीपः**

'यो ह वै यज्ञे यज्ञं वेद' इत्येतत्खण्डं व्याचष्टे - यज्ञेष्वित्यादिना ॥ यज्ञेषु अहस्सु देवेषु चाधिरूढमिति संबन्धः । यज्ञेष्वहस्स्वित्यनेन यज्ञे अहनीत्येकवचनं समुदायापेक्षमित्यभिप्रैति । याज्यत्वाद्यज्ञ- नामानम् । स्वपदादहार्यत्वादहर्नामानम् । सर्वोत्तमत्वतो देवं देवना- मानम् । एवं च एवमेव । स्तोमादिषु सर्वेषु स्तोमसामचिति- छन्दःशस्त्रेषु च स्थितं सर्वनामानं तत्तन्नामानमच्युतं यो वेद सम्य- विदित्यर्थः । एवं चेत्यनेन ' तदेतत्पञ्चविधं' इत्यारभ्य 'पुच्छमात्मेत्याख्यानं' इत्यस्य तात्पर्यमुक्तं भवति । यदेतन्मह- दुक्थं' इत्यंशं व्याचष्टे – य एष इति ॥ य एष उक्थनामा हरिरसौ परिपूर्णत्वान्महांश्चेत्यन्वय उक्थनामकबृहतीसहस्रस्थितत्वाद् रूढ्याऽप्युक्थनामा भगवानित्यभिप्रेत्याह- सहस्रबृहतीस्थित इति ॥ 'एष वै यज्ञे यज्ञोऽहन्यहः' इत्यादि व्याचष्टे - अहरह्नामिति ॥ स महदुक्थनामा विष्णुरह्नां समुदाये स्थित्वा तेषामहस्त्वप्रद इत्यर्थः । एवं यज्ञानां यज्ञ इत्येतदपि व्याख्येयम् । 'देवेषु देवः' इत्यस्य तात्पर्यम् - देवाधिक इति । एतेन 'यदेतन्महदुक्थं' इति वाक्यस्य 'एष वै यज्ञे यज्ञः'इत्यादिपूर्ववाक्येनान्वयमभिप्रैति । 'तदेतत्पञ्चविधं' इति वाक्यं व्याचष्टे - अनिरुद्धादिरूपेणेति ॥ 'पृथक् पृथक्' इति स्तोमदिषु पञ्चषु प्रत्येकं त्रिवृत्पञ्चदशं गायत्रं रथन्तरमित्यादिरूपेण पञ्चधा स्थित इत्यर्थः । न केवलं स्तोमादिषु पञ्चधा स्थितः किन्तु तत्र पृथक् पृथगपि पञ्चधास्थित इत्यपिशब्दः । एतदेव विवृणोति एकैकमिति ॥ तद्रूपम् अनिरुद्धादिक- मनिरुद्धादिपञ्चकं भवतीत्यर्थः ॥

अयं भावः । स्तोमेऽनिरुद्धः, स पञ्चविधः । अनिरुद्धानिरुद्धः, अनिरुद्धप्रद्युम्नः, अनिरुद्धसंकर्षणः, अनिरुद्धवासुदेवः, अनिरुद्ध- नारायण इति । एवं पञ्चरूपोऽनिरुद्धस्त्रिवृदादिपञ्चविधे स्तोमे क्रमेणास्थितः । एवं प्रद्युम्नादयोऽपि प्रद्युम्नानिरुद्ध इत्यादिभेदेन पञ्चात्मानो भूत्वा यत्र्यादिपञ्चविधसामादिषु क्रमेण स्थिता इति ॥

'अत्र शिरो दक्षिणः पक्ष उत्तरपक्षः पुच्छामात्मेत्याख्यानं' इति वाक्यं चिति शस्त्रयोरुभयोरपि सङ्ग्रहेण पांचविध्यनिरूपकमिति भावेन चितिशस्त्रयोः पृथग्ग्रहणम् । चितिः शेनाकारा वेदिका । शस्त्रं मन्त्रसहस्रम् ॥

------------------------------------------------------------------------

पञ्चकृत्वः प्रस्तौति..

**प्रस्तावादिषु भगवतः पञ्चरूपाभिधानम्**

# **उपनिषत्**

पञ्चकृत्वः प्रस्तौति, पञ्चकृत्व उद्गायति, पञ्चकृत्वः प्रतिहरति, पञ्चकृत्व उपद्रवति, पञ्चकृत्वो निधनमुप- यन्ति । तत्स्तोभसहस्रं भवति । एवं ह्येताः पञ्चविधा अनुशस्यन्ते, यत्प्राक् तृचाशीतिभ्यः सैका विधा, तिस्रस्तृचाशीतयो, यदूर्ध्वं सा पञ्चमी ।

## भाष्यम्

प्रस्तावादिष्वपि विभुः पञ्चधैव व्यवस्थितः । प्रस्तावादीन् पञ्चकृत्वस्तस्मादेव प्रकुर्वते ॥ पञ्चरूपं तमेवैकं स्तोतुमेव पृथक् पृथक् । तत्र ये स्तोमशब्दाश्च संस्थिता बहुकोटयः । पृथक् पृथक् तेऽपि विष्णोः प्रादुर्भावान् प्रचक्षते ॥ अनन्तरूपो हि हरिः शब्दोऽप्येष ह्यनन्तधा ।

### **भावप्रदीपः**

'पञ्चकृत्वः प्रस्तौति' इत्यादिवाक्यपञ्चकं व्याख्यातुं तदुपयुक्तं प्रमेयं तावदाह- प्रस्तावादिष्विति ॥ प्रस्तावोद्गीथप्रतिहारोपद्रव- निधननामकपञ्चसामस्वपि प्रत्येकं पञ्चधा अनिरुद्धादिरूपेण व्यव- स्थित इत्यर्थः । इदानीं 'पञ्चकृत्वः' इत्यादिवाक्यपञ्चकं व्याचष्टे- प्रस्तावादीनिति । तस्मादेव प्रस्तावादिषु प्रत्येकं पञ्चधा- स्थितत्वादेव प्रकुर्वते यथाविधि पठन्ति । प्रस्तोत्रायद इति शेषः । प्रस्तावादिषु भगवतः प्रत्येकं पञ्चधास्थितत्वेऽपि कुतः प्रस्तोत्रादीनां पञ्चकृत्वः प्रस्तावादिपठनमित्यत आह- पञ्चरूपमिति स्तोतुमेव न तु प्रयोजनान्तरार्थम् । 'तत् स्तोभसहस्रं भवति' इत्येतद्व्याचष्टे - तत्रेति ॥ प्रस्तावादिसामस्वित्यर्थः । 'बहुकोटयः ' इत्यनेन सहस्रशब्दोऽनन्तवाचीत्युक्तं भवति । न केवलं प्रस्तावाद्या एव किन्तु तद्गतास्ते स्तोभशब्दा अपीत्यपिशब्दार्थः । अथवा स्तोभशब्दानां निरर्थकतायाः स्थितत्वात्कथं तेषां प्रादुर्भाववाचकत्व- मित्याशङ्कावारणायोक्तं तेऽपीति ॥ निरर्थकतया प्रमिता अपीत्यर्थः । न चैवं स्तोभानां निरर्थकतावचनं व्याहतम् । वाक्यसमन्वय- दशायामेव निरर्थकतास्थितेः । पदसमन्वयदशायां तु सार्थकतैवेति । अत एव 'अस्तोभमनवद्यं च' इति सौत्रलक्षणकथने स्तोभाक्षराणां नैरर्थक्याङ्गीकारविरोधोऽपि परास्तो वेदितव्यः । एतेन तत्र तत्र प्रस्तावादिषु सामसु स्तोभसहस्रं भवति । अनन्ताः स्तोभशब्दा- स्सन्ति । तच्च स्तोभसहस्रं भवति । एतदेव स्पष्टमाचष्टे – अनन्त- रूप इति ॥ तथा चोभयोरप्यानन्त्यान्न पृथक् पृथक् वाच्यवाचक- भावानुपपत्तिरिति भावः ५९६ । पृथक् पृथक् विष्णुप्रादुर्भावानां वाचकमिति शेष तद्वाक्यं व्याख्यातं भवति ॥

