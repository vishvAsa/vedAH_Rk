+++
title = "०६ आग्रयणप्रयोगः"

+++

[[२२]]

अस्या इष्टेः सप्तदशसामिधेन्यः ।  वृधन्वन्तावाज्यभागौ ।  इन्द्राग्नी, विश्वेदेवाः, सोमः, द्यावापृथिवी च प्रधानदेवताः ।  स्विष्टकृत् प्रयाजादयोऽङ्गदेवताः, देवा आज्यपाश्च । 

नमः प्रवक्त्रे इत्यादि सामिधेन्यां पृथुपाजा अमर्त्यः इति द्वे धाय्ये आवपेत-

शोचिष्केशस्तमीमहो३ं

पृथुपाजा अमर्त्यो घृतनिर्णिक् स्वाहुतः ।  अग्निर्यज्ञस्य हव्यवो३ं [३ । २७ । ५]

तं सबाधो यतस्रुच इत्था धिया यज्ञवन्तः ।  आ चक्रुरग्निमूतयो३ं [३ । २७ । ६]

समिद्धो अग्न आहुत इत्यादि । 

आवाहने- अग्निमग्न आ३वह ।  सोममा३वह ।  इन्द्राग्नी आ३वह ।  (उपांशु) विश्वान् देवान् आ३वह ।  (उपांशु) सोमम् आ३वह ।  (उपांशु) द्यावापृथिवी आ३वह ।  देवाँ आज्यपाँ आ३वहेत्यादि । 

उत्तमे प्रयाजे- ये३ यजामहे स्वाहाग्निं स्वाहा सोमं स्वाहेन्द्राग्नी स्वाहा (उपांशु) विश्वान् देवान् स्वाहा (उपांशु) सोमं स्वाहा (उपांशु) द्यावापृथिवी स्वाहा देवा आज्यपा इत्यादि । 

वृधन्वन्तावाज्यभागौ- अग्निः प्रत्नेन मन्मना, सोम गीर्भिष्ट्वा वयम् । 

याज्यानुवाक्या-

इन्द्राग्न्योर्याज्यानुवाक्या-

इन्द्राग्नी अवसागतमस्मभ्यं चर्षणीसहा ।  मा नो दुःशंस ईशतो३म् ॥  [७ । ९४ । ७]

ये३ यजामह इन्द्राग्नी गीर्भिर्विप्रः प्रमतिमिच्छमान ईट्टे रयिं यशसं पूर्वभाजम् । 

इन्द्राग्नी वृत्रहणा सुवज्रा प्र नो नव्येभिस्तिरतं देष्णै३ र्वौषट् ॥  [७ । ९३ । ४]

विश्वेषां देवानां याज्यानुवाक्या-

(उपांशु) विश्वे देवास आगत शृणुता म इमं हवम् ।  एदं बर्हिर्निषीदत ओ३म् ॥  [२ । ४१ । १३]

ये३ यजामहे (उपांशु) विश्वान् देवान् ये के च ज्मा महिनो अहिमाया दिवो जज्ञिरे अपां सधस्थे । 

ते अस्मभ्यमिषये विश्वमायुः क्षप उस्रा वरिवस्यन्तु देवा३ वौ३षट् ॥  [६ । ५२ । १५]

सोमस्य याज्यानुवाक्या-

(उपांशु) सोम यास्ते मयोभुव ऊतयः सन्ति दाशुषे ।  ताभिर्नोऽविता भवो३म् ॥  [१ । ९१ । ९]

ये३ यजामहे(उपांशु) सोमं या ते धामानि दिवि या पृथिव्यां या पर्वतेष्वोषधीष्वप्सु । 

तेभिर्नो विश्वैः सुमना अहेळन् राजन् त्सोम प्रति हव्या गृभाया३ वौ३षट् ॥  [१ । ९१ । १]

द्यावापृथिव्योर्याज्यानुवाक्या-

(उपांशु) मही द्यौः पृथिवी च न इमं यज्ञं मिमिक्षताम् ।  पिपृतां नो भरीमभिः ॐ ॥ [१ । २२ । १३]

ये३ यजामहे(उपांशु) द्यावापृथिवी प्र पूर्वजे पितरा नव्यसीभिर्गीर्भिः कृणुध्वं सदने ऋतस्य । 

आ नो द्यावापृथिवी दैव्येन जनेन यातं महि वां वरूथा३ं वौ३षट् ॥  [७ । ५३ । २]

[[२३]]

स्विष्टकृतः याज्यानुवाक्या-

प्रेद्धो अग्ने दीदिहि पुरो नोऽजस्रया सूर्म्या यविष्ठ ।  त्वां शश्वन्त उपयन्ति वाजो३म् ॥ [७ । १ । ३]

ये३ यजामहेऽग्निं स्विष्टकृतमयाळग्निरग्नेः प्रियाधामान्ययाट् सोमस्य प्रियाधामान्ययाळिन्द्राग्न्योः प्रियाधामान्ययाट् (उपांशु) विश्वेषां देवानां प्रियाधामान्ययाट् (उपांशु) सोमस्य प्रियाधामान्ययाट् (उपांशु) द्यावापृथिव्योः प्रियाधामान्ययाड् देवानामाज्यपानां प्रियाधामानि । ...जुषतां हवि-

रिमो अग्ने वीततमानि हव्याजस्रो वक्षि देवतातिमच्छ ।  प्रति न ईं सुरभीणि व्यन्तू३ वौ३षट् ॥  [७ । १ । १८]

इळां प्रकृतिवदुपहूय इळाभक्षणे इळे भागमिति मन्त्रं जपित्वावान्तरेळां सव्ये पाणौ कृत्वा इतरेण पाणिनाभिमृशेत्- प्रजापतये त्वा ग्रहं गृह्णामि मह्यं श्रियै मह्यं यशसे मह्यमन्नाद्याय इति मन्त्रेण

भद्रां नः श्रेयः समनैष्ट देवास्त्वया वसेन समशी महित्वा

स नो मयोभूः पितवाविवेशेह शं नो भव द्विपदे शं चतुष्पदे इति प्राश्याचम्य नाभिमालभेत-

अमोऽसि प्राण तदृतं ब्रवीम्यमासि सर्वानसि प्रविष्टः

स मे जरां रोगमपनुद्य शरीरादमाम एधि मामृथाम इन्द्र इति /अप उपस्पृश्य

सूक्तवाके- अग्निरिदं..., सोम इदं..., इन्द्राग्नी इदं हविरजुषेतामवीवृधेतां महोज्यायोऽक्राताम् (उपांशु) विश्वे देवा इदं हविरजुषन्तावीवृधन्त महो ज्यायोऽक्रत ।  (उपांशु) सोमः इदं..., (उपांशु) द्यावापृथिवी इदं हविरजुषेतामवीवृधेतां महोज्यायोऽक्राताम् ।  देवा आज्यपा इत्यादि संस्थाजपान्तं प्रकृतिवत्
